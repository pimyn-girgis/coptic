ΠΑΡΟΙΜΙΑΙ

1	1Παροιµίαι Σαλωµῶντος υἱοῦ Δαυιδ, ὃς ἐβασίλευσεν ἐν Ισραηλ,
2γνῶναι σοφίαν καὶ παιδείαν νοῆσαί τε λόγους φρονήσεως 3δέξασθαί τε στροφὰς λόγων νοῆσαί τε δικαιοσύνην ἀληθῆ καὶ κρίµα κατευθύνειν,
4ἵνα δῷ ἀκάκοις πανουργίαν,
παιδὶ δὲ νέῳ αἴσθησίν τε καὶ ἔννοιαν·
5τῶνδε γὰρ ἀκούσας σοφὸς σοφώτερος ἔσται, ὁ δὲ νοήµων κυβέρνησιν κτήσεται
6νοήσει τε παραβολὴν καὶ σκοτεινὸν λόγον ῥήσεις τε σοφῶν καὶ αἰνίγµατα.
7Ἀρχὴ σοφίας φόβος θεοῦ,
σύνεσις δὲ ἀγαθὴ πᾶσι τοῖς ποιοῦσιν αὐτήν· εὐσέβεια δὲ εἰς θεὸν ἀρχὴ αἰσθήσεως,
σοφίαν δὲ καὶ παιδείαν ἀσεβεῖς ἐξουθενήσουσιν.
8ἄκουε, υἱέ, παιδείαν πατρός σου καὶ µὴ ἀπώσῃ θεσµοὺς µητρός σου·
9στέφανον γὰρ χαρίτων δέξῃ σῇ κορυφῇ καὶ κλοιὸν χρύσεον περὶ σῷ τραχήλῳ.
10υἱέ, µή σε πλανήσωσιν ἄνδρες ἀσεβεῖς,
µηδὲ βουληθῇς, ἐὰν παρακαλέσωσί σε λέγοντες
11Ἐλθὲ µεθ’ ἡµῶν, κοινώνησον αἵµατος,
κρύψωµεν δὲ εἰς γῆν ἄνδρα δίκαιον ἀδίκως, 12καταπίωµεν δὲ αὐτὸν ὥσπερ ᾅδης ζῶντα καὶ ἄρωµεν αὐτοῦ τὴν µνήµην ἐκ γῆς·
13τὴν κτῆσιν αὐτοῦ τὴν πολυτελῆ καταλαβώµεθα, πλήσωµεν δὲ οἴκους ἡµετέρους σκύλων·
14τὸν δὲ σὸν κλῆρον βάλε ἐν ἡµῖν,
κοινὸν δὲ βαλλάντιον κτησώµεθα πάντες, καὶ µαρσίππιον ἓν γενηθήτω ἡµῖν.
15µὴ πορευθῇς ἐν ὁδῷ µετ’ αὐτῶν,
ἔκκλινον δὲ τὸν πόδα σου ἐκ τῶν τρίβων αὐτῶν·
16οἱ γὰρ πόδες αὐτῶν εἰς κακίαν τρέχουσιν καὶ ταχινοὶ τοῦ ἐκχέαι αἷµα·
17οὐ γὰρ ἀδίκως ἐκτείνεται δίκτυα πτερωτοῖς.
18αὐτοὶ γὰρ οἱ φόνου µετέχοντες θησαυρίζουσιν ἑαυτοῖς κακά, ἡ δὲ καταστροφὴ ἀνδρῶν παρανόµων κακή.
19αὗται αἱ ὁδοί εἰσιν πάντων τῶν συντελούντων τὰ ἄνοµα· τῇ γὰρ ἀσεβείᾳ τὴν ἑαυτῶν ψυχὴν ἀφαιροῦνται.
20Σοφία ἐν ἐξόδοις ὑµνεῖται, ἐν δὲ πλατείαις παρρησίαν ἄγει,
21ἐπ’ ἄκρων δὲ τειχέων κηρύσσεται, ἐπὶ δὲ πύλαις δυναστῶν παρεδρεύει, ἐπὶ δὲ πύλαις πόλεως θαρροῦσα λέγει
22Ὅσον ἂν χρόνον ἄκακοι ἔχωνται τῆς δικαιοσύνης, οὐκ αἰσχυνθήσονται· οἱ δὲ ἄφρονες, τῆς ὕβρεως ὄντες ἐπιθυµηταί,
ἀσεβεῖς γενόµενοι ἐµίσησαν αἴσθησιν 23καὶ ὑπεύθυνοι ἐγένοντο ἐλέγχοις. ἰδοὺ προήσοµαι ὑµῖν ἐµῆς πνοῆς ῥῆσιν, διδάξω δὲ ὑµᾶς τὸν ἐµὸν λόγον.
24ἐπειδὴ ἐκάλουν καὶ οὐχ ὑπηκούσατε καὶ ἐξέτεινον λόγους καὶ οὐ προσείχετε, 25ἀλλὰ ἀκύρους ἐποιεῖτε ἐµὰς βουλάς, τοῖς δὲ ἐµοῖς ἐλέγχοις ἠπειθήσατε,
26τοιγαροῦν κἀγὼ τῇ ὑµετέρᾳ ἀπωλείᾳ ἐπιγελάσοµαι, καταχαροῦµαι δέ, ἡνίκα ἂν ἔρχηται ὑµῖν ὄλεθρος,
27καὶ ὡς ἂν ἀφίκηται ὑµῖν ἄφνω θόρυβος, ἡ δὲ καταστροφὴ ὁµοίως καταιγίδι παρῇ,
καὶ ὅταν ἔρχηται ὑµῖν θλῖψις καὶ πολιορκία, ἢ ὅταν ἔρχηται ὑµῖν ὄλεθρος.
28ἔσται γὰρ ὅταν ἐπικαλέσησθέ µε, ἐγὼ δὲ οὐκ εἰσακούσοµαι ὑµῶν· ζητήσουσίν µε κακοὶ καὶ οὐχ εὑρήσουσιν.
29ἐµίσησαν γὰρ σοφίαν, τὸν δὲ φόβον τοῦ κυρίου οὐ προείλαντο
30οὐδὲ ἤθελον ἐµαῖς προσέχειν βουλαῖς, ἐµυκτήριζον δὲ ἐµοὺς ἐλέγχους.
31τοιγαροῦν ἔδονται τῆς ἑαυτῶν ὁδοῦ τοὺς καρποὺς καὶ τῆς ἑαυτῶν ἀσεβείας πλησθήσονται·
32ἀνθ’ ὧν γὰρ ἠδίκουν νηπίους, φονευθήσονται, καὶ ἐξετασµὸς ἀσεβεῖς ὀλεῖ.
33ὁ δὲ ἐµοῦ ἀκούων κατασκηνώσει ἐπ’ ἐλπίδι καὶ ἡσυχάσει ἀφόβως ἀπὸ παντὸς κακοῦ.
2	1Υἱέ, ἐὰν δεξάµενος ῥῆσιν ἐµῆς ἐντολῆς κρύψῃς παρὰ σεαυτῷ,
2ὑπακούσεται σοφίας τὸ οὖς σου,
καὶ παραβαλεῖς καρδίαν σου εἰς σύνεσιν, παραβαλεῖς δὲ αὐτὴν ἐπὶ νουθέτησιν τῷ υἱῷ σου. 3ἐὰν γὰρ τὴν σοφίαν ἐπικαλέσῃ
καὶ τῇ συνέσει δῷς φωνήν σου,
τὴν δὲ αἴσθησιν ζητήσῃς µεγάλῃ τῇ φωνῇ,
4καὶ ἐὰν ζητήσῃς αὐτὴν ὡς ἀργύριον καὶ ὡς θησαυροὺς ἐξερευνήσῃς αὐτήν, 5τότε συνήσεις φόβον κυρίου
καὶ ἐπίγνωσιν θεοῦ εὑρήσεις.
6ὅτι κύριος δίδωσιν σοφίαν,
καὶ ἀπὸ προσώπου αὐτοῦ γνῶσις καὶ σύνεσις· 7καὶ θησαυρίζει τοῖς κατορθοῦσι σωτηρίαν, ὑπερασπιεῖ τὴν πορείαν αὐτῶν
8τοῦ φυλάξαι ὁδοὺς δικαιωµάτων
καὶ ὁδὸν εὐλαβουµένων αὐτὸν διαφυλάξει.
9τότε συνήσεις δικαιοσύνην καὶ κρίµα καὶ κατορθώσεις πάντας ἄξονας ἀγαθούς.
10ἐὰν γὰρ ἔλθῃ ἡ σοφία εἰς σὴν διάνοιαν,
ἡ δὲ αἴσθησις τῇ σῇ ψυχῇ καλὴ εἶναι δόξῃ,
11βουλὴ καλὴ φυλάξει σε, ἔννοια δὲ ὁσία τηρήσει σε,
12ἵνα ῥύσηταί σε ἀπὸ ὁδοῦ κακῆς
καὶ ἀπὸ ἀνδρὸς λαλοῦντος µηδὲν πιστόν. 13ὦ οἱ ἐγκαταλείποντες ὁδοὺς εὐθείας τοῦ πορεύεσθαι ἐν ὁδοῖς σκότους,
14οἱ εὐφραινόµενοι ἐπὶ κακοῖς
καὶ χαίροντες ἐπὶ διαστροφῇ κακῇ,
15ὧν αἱ τρίβοι σκολιαὶ
καὶ καµπύλαι αἱ τροχιαὶ αὐτῶν
16τοῦ µακράν σε ποιῆσαι ἀπὸ ὁδοῦ εὐθείας καὶ ἀλλότριον τῆς δικαίας γνώµης.
17υἱέ, µή σε καταλάβῃ κακὴ βουλὴ
ἡ ἀπολείπουσα διδασκαλίαν νεότητος καὶ διαθήκην θείαν ἐπιλελησµένη·
18ἔθετο γὰρ παρὰ τῷ θανάτῳ τὸν οἶκον αὐτῆς
καὶ παρὰ τῷ ᾅδῃ µετὰ τῶν γηγενῶν τοὺς ἄξονας αὐτῆς· 19πάντες οἱ πορευόµενοι ἐν αὐτῇ οὐκ ἀναστρέψουσιν οὐδὲ µὴ καταλάβωσιν τρίβους εὐθείας·
οὐ γὰρ καταλαµβάνονται ὑπὸ ἐνιαυτῶν ζωῆς.
20εἰ γὰρ ἐπορεύοντο τρίβους ἀγαθάς, εὕροσαν ἂν τρίβους δικαιοσύνης λείους. 21χρηστοὶ ἔσονται οἰκήτορες γῆς, ἄκακοι δὲ ὑπολειφθήσονται ἐν αὐτῇ, ὅτι εὐθεῖς κατασκηνώσουσι γῆν,
καὶ ὅσιοι ὑπολειφθήσονται ἐν αὐτῇ·
22ὁδοὶ ἀσεβῶν ἐκ γῆς ὀλοῦνται,
οἱ δὲ παράνοµοι ἐξωσθήσονται ἀπ’ αὐτῆς.
3	1Υἱέ, ἐµῶν νοµίµων µὴ ἐπιλανθάνου, τὰ δὲ ῥήµατά µου τηρείτω σὴ καρδία·
2µῆκος γὰρ βίου καὶ ἔτη ζωῆς καὶ εἰρήνην προσθήσουσίν σοι.
3ἐλεηµοσύναι καὶ πίστεις µὴ ἐκλιπέτωσάν σε,
ἄφαψαι δὲ αὐτὰς ἐπὶ σῷ τραχήλῳ, καὶ εὑρήσεις χάριν·
4καὶ προνοοῦ καλὰ ἐνώπιον κυρίου καὶ ἀνθρώπων.
5ἴσθι πεποιθὼς ἐν ὅλῃ καρδίᾳ ἐπὶ θεῷ, ἐπὶ δὲ σῇ σοφίᾳ µὴ ἐπαίρου·
6ἐν πάσαις ὁδοῖς σου γνώριζε αὐτήν, ἵνα ὀρθοτοµῇ τὰς ὁδούς σου,
ὁ δὲ πούς σου οὐ µὴ προσκόπτῃ.
7µὴ ἴσθι φρόνιµος παρὰ σεαυτῷ,
φοβοῦ δὲ τὸν θεὸν καὶ ἔκκλινε ἀπὸ παντὸς κακοῦ·
8τότε ἴασις ἔσται τῷ σώµατί σου καὶ ἐπιµέλεια τοῖς ὀστέοις σου.
9τίµα τὸν κύριον ἀπὸ σῶν δικαίων πόνων
καὶ ἀπάρχου αὐτῷ ἀπὸ σῶν καρπῶν δικαιοσύνης, 10ἵνα πίµπληται τὰ ταµιεῖά σου πλησµονῆς σίτου, οἴνῳ δὲ αἱ ληνοί σου ἐκβλύζωσιν.
11Υἱέ, µὴ ὀλιγώρει παιδείας κυρίου
µηδὲ ἐκλύου ὑπ’ αὐτοῦ ἐλεγχόµενος·
12ὃν γὰρ ἀγαπᾷ κύριος παιδεύει,
µαστιγοῖ δὲ πάντα υἱὸν ὃν παραδέχεται. 13µακάριος ἄνθρωπος ὃς εὗρεν σοφίαν καὶ θνητὸς ὃς εἶδεν φρόνησιν·
14κρεῖττον γὰρ αὐτὴν ἐµπορεύεσθαι ἢ χρυσίου καὶ ἀργυρίου θησαυρούς.
15τιµιωτέρα δέ ἐστιν λίθων πολυτελῶν, οὐκ ἀντιτάξεται αὐτῇ οὐδὲν πονηρόν·
εὔγνωστός ἐστιν πᾶσιν τοῖς ἐíίζουσιν αὐτῇ, πᾶν δὲ τίµιον οὐκ ἄξιον αὐτῆς ἐστιν.
16µῆκος γὰρ βίου καὶ ἔτη ζωῆς ἐν τῇ δεξιᾷ αὐτῆς, ἐν δὲ τῇ ἀριστερᾷ αὐτῆς πλοῦτος καὶ δόξα·
16aἐκ τοῦ στόµατος αὐτῆς ἐκπορεύεται δικαιοσύνη, νόµον δὲ καὶ ἔλεον ἐπὶ γλώσσης φορεῖ.
17αἱ ὁδοὶ αὐτῆς ὁδοὶ καλαί,
καὶ πάντες οἱ τρίβοι αὐτῆς ἐν εἰρήνῃ·
18ξύλον ζωῆς ἐστι πᾶσι τοῖς ἀντεχοµένοις αὐτῆς,
καὶ τοῖς ἐπερειδοµένοις ἐπ’ αὐτὴν ὡς ἐπὶ κύριον ἀσφαλής.
19ὁ θεὸς τῇ σοφίᾳ ἐθεµελίωσεν τὴν γῆν, ἡτοίµασεν δὲ οὐρανοὺς ἐν φρονήσει· 20ἐν αἰσθήσει ἄβυσσοι ἐρράγησαν,
νέφη δὲ ἐρρύησαν δρόσους.
21Υἱέ, µὴ παραρρυῇς,
τήρησον δὲ ἐµὴν βουλὴν καὶ ἔννοιαν,
22ἵνα ζήσῃ ἡ ψυχή σου,
καὶ χάρις ᾖ περὶ σῷ τραχήλῳ. 22aἔσται δὲ ἴασις ταῖς σαρξί σου καὶ ἐπιµέλεια τοῖς σοῖς ὀστέοις,
23ἵνα πορεύῃ πεποιθὼς ἐν εἰρήνῃ πάσας τὰς ὁδούς σου, ὁ δὲ πούς σου οὐ µὴ προσκόψῃ.
24ἐὰν γὰρ κάθῃ, ἄφοβος ἔσῃ,
ἐὰν δὲ καθεύδῃς, ἡδέως ὑπνώσεις·
25καὶ οὐ φοβηθήσῃ πτόησιν ἐπελθοῦσαν οὐδὲ ὁρµὰς ἀσεβῶν ἐπερχοµένας·
26ὁ γὰρ κύριος ἔσται ἐπὶ πασῶν ὁδῶν σου καὶ ἐρείσει σὸν πόδα, ἵνα µὴ σαλευθῇς.
27µὴ ἀπόσχῃ εὖ ποιεῖν ἐνδεῆ, ἡνίκα ἂν ἔχῃ ἡ χείρ σου βοηθεῖν·
28µὴ εἴπης Ἐπανελθὼν ἐπάνηκε καὶ αὔριον δώσω, δυνατοῦ σου ὄντος εὖ ποιεῖν·
οὐ γὰρ οἶδας τί τέξεται ἡ ἐπιοῦσα. 29µὴ τεκτήνῃ ἐπὶ σὸν φίλον κακὰ παροικοῦντα καὶ πεποιθότα ἐπὶ σοί.
30µὴ φιλεχθρήσῃς πρὸς ἄνθρωπον µάτην,
µή τι εἰς σὲ ἐργάσηται κακόν.
31µὴ κτήσῃ κακῶν ἀνδρῶν ὀνείδη
µηδὲ ζηλώσῃς τὰς ὁδοὺς αὐτῶν·
32ἀκάθαρτος γὰρ ἔναντι κυρίου πᾶς παράνοµος, ἐν δὲ δικαίοις οὐ συνεδριάζει.
33κατάρα θεοῦ ἐν οἴκοις ἀσεβῶν, ἐπαύλεις δὲ δικαίων εὐλογοῦνται.
34κύριος ὑπερηφάνοις ἀντιτάσσεται, ταπεινοῖς δὲ δίδωσιν χάριν.
35δόξαν σοφοὶ κληρονοµήσουσιν, οἱ δὲ ἀσεβεῖς ὕψωσαν ἀτιµίαν.
4	1Ἀκούσατε, παῖδες, παιδείαν πατρὸς
καὶ προσέχετε γνῶναι ἔννοιαν· 2δῶρον γὰρ ἀγαθὸν δωροῦµαι ὑµῖν, τὸν ἐµὸν νόµον µὴ ἐγκαταλίπητε.
3υἱὸς γὰρ ἐγενόµην κἀγὼ πατρὶ ὑπήκοος καὶ ἀγαπώµενος ἐν προσώπῳ µητρός, 4οἳ ἔλεγον καὶ ἐδίδασκόν µε
Ἐρειδέτω ὁ ἡµέτερος λόγος εἰς σὴν καρδίαν·
5φύλασσε ἐντολάς, µὴ ἐπιλάθῃ
µηδὲ παρίδῃς ῥῆσιν ἐµοῦ στόµατος
6µηδὲ ἐγκαταλίπῃς αὐτήν, καὶ ἀνθέξεταί σου· ἐράσθητι αὐτῆς, καὶ τηρήσει σε· 8περιχαράκωσον αὐτήν, καὶ ὑψώσει σε· τίµησον αὐτήν, ἵνα σε περιλάβῃ,
9ἵνα δῷ τῇ σῇ κεφαλῇ στέφανον χαρίτων, στεφάνῳ δὲ τρυφῆς ὑπερασπίσῃ σου.
10Ἄκουε, υἱέ, καὶ δέξαι ἐµοὺς λόγους, καὶ πληθυνθήσεται ἔτη ζωῆς σου,
ἵνα σοι γένωνται πολλαὶ ὁδοὶ βίου· 11ὁδοὺς γὰρ σοφίας διδάσκω σε, ἐµβιβάζω δέ σε τροχιαῖς ὀρθαῖς.
12ἐὰν γὰρ πορεύῃ, οὐ συγκλεισθήσεταί σου τὰ διαβήµατα· ἐὰν δὲ τρέχῃς, οὐ κοπιάσεις.
13ἐπιλαβοῦ ἐµῆς παιδείας, µὴ ἀφῇς,
ἀλλὰ φύλαξον αὐτὴν σεαυτῷ εἰς ζωήν σου.
14ὁδοὺς ἀσεβῶν µὴ ἐπέλθῃς
µηδὲ ζηλώσῃς ὁδοὺς παρανόµων·
15ἐν ᾧ ἂν τόπῳ στρατοπεδεύσωσιν, µὴ ἐπέλθῃς ἐκεῖ, ἔκκλινον δὲ ἀπ’ αὐτῶν καὶ παράλλαξον.
16οὐ γὰρ µὴ ὑπνώσωσιν, ἐὰν µὴ κακοποιήσωσιν·
ἀφῄρηται ὁ ὕπνος αὐτῶν, καὶ οὐ κοιµῶνται·
17οἵδε γὰρ σιτοῦνται σῖτα ἀσεβείας, οἴνῳ δὲ παρανόµῳ µεθύσκονται.
18αἱ δὲ ὁδοὶ τῶν δικαίων ὁµοίως φωτὶ λάµπουσιν, προπορεύονται καὶ φωτίζουσιν, ἕως κατορθώσῃ ἡ ἡµέρα· 19αἱ δὲ ὁδοὶ τῶν ἀσεβῶν σκοτειναί,
οὐκ οἴδασιν πῶς προσκόπτουσιν.
20Υἱέ, ἐµῇ ῥήσει πρόσεχε,
τοῖς δὲ ἐµοῖς λόγοις παράβαλε σὸν οὖς, 21ὅπως µὴ ἐκλίπωσίν σε αἱ πηγαί σου, φύλασσε αὐτὰς ἐν σῇ καρδίᾳ·
22ζωὴ γάρ ἐστιν τοῖς εὑρίσκουσιν αὐτὰς καὶ πάσῃ σαρκὶ ἴασις.
23πάσῃ φυλακῇ τήρει σὴν καρδίαν· ἐκ γὰρ τούτων ἔξοδοι ζωῆς.
24περίελε σεαυτοῦ σκολιὸν στόµα
καὶ ἄδικα χείλη µακρὰν ἀπὸ σοῦ ἄπωσαι.
25οἱ ὀφθαλµοί σου ὀρθὰ βλεπέτωσαν, τὰ δὲ βλέφαρά σου νευέτω δίκαια.
26ὀρθὰς τροχιὰς ποίει σοῖς ποσὶν καὶ τὰς ὁδούς σου κατεύθυνε.
27µὴ ἐκκλίνῃς εἰς τὰ δεξιὰ µηδὲ εἰς τὰ ἀριστερά, ἀπόστρεψον δὲ σὸν πόδα ἀπὸ ὁδοῦ κακῆς· 27aὁδοὺς γὰρ τὰς ἐκ δεξιῶν οἶδεν ὁ θεός, διεστραµµέναι δέ εἰσιν αἱ ἐξ ἀριστερῶν· 27bαὐτὸς δὲ ὀρθὰς ποιήσει τὰς τροχιάς σου,
τὰς δὲ πορείας σου ἐν εἰρήνῃ προάξει.
5	1Υἱέ, ἐµῇ σοφίᾳ πρόσεχε, ἐµοῖς δὲ λόγοις παράβαλλε σὸν οὖς, 2ἵνα φυλάξῃς ἔννοιαν ἀγαθήν·
αἴσθησιν δὲ ἐµῶν χειλέων ἐντέλλοµαί σοι.
3µὴ πρόσεχε φαύλῃ γυναικί·
µέλι γὰρ ἀποστάζει ἀπὸ χειλέων γυναικὸς πόρνης, ἣ πρὸς καιρὸν λιπαίνει σὸν φάρυíα,
4ὕστερον µέντοι πικρότερον χολῆς εὑρήσεις καὶ ἠκονηµένον µᾶλλον µαχαίρας διστόµου. 5τῆς γὰρ ἀφροσύνης οἱ πόδες κατάγουσιν
τοὺς χρωµένους αὐτῇ µετὰ θανάτου εἰς τὸν ᾅδην, τὰ δὲ ἴχνη αὐτῆς οὐκ ἐρείδεται·
6ὁδοὺς γὰρ ζωῆς οὐκ ἐπέρχεται,
σφαλεραὶ δὲ αἱ τροχιαὶ αὐτῆς καὶ οὐκ εὔγνωστοι.
7νῦν οὖν, υἱέ, ἄκουέ µου
καὶ µὴ ἀκύρους ποιήσῃς ἐµοὺς λόγους·
8µακρὰν ποίησον ἀπ’ αὐτῆς σὴν ὁδόν,
µὴ ἐíίσῃς πρὸς θύραις οἴκων αὐτῆς,
9ἵνα µὴ πρόῃ ἄMοις ζωήν σου καὶ σὸν βίον ἀνελεήµοσιν,
10ἵνα µὴ πλησθῶσιν ἀλλότριοι σῆς ἰσχύος,
οἱ δὲ σοὶ πόνοι εἰς οἴκους ἀλλοτρίων εἰσέλθωσιν,
11καὶ µεταµεληθήσῃ ἐπ’ ἐσχάτων,
ἡνίκα ἂν κατατριβῶσιν σάρκες σώµατός σου,
12καὶ ἐρεῖς Πῶς ἐµίσησα παιδείαν, καὶ ἐλέγχους ἐξέκλινεν ἡ καρδία µου·
13οὐκ ἤκουον φωνὴν παιδεύοντός µε καὶ διδάσκοντός µε οὐδὲ παρέβαλλον τὸ οὖς µου·
14παρ’ ὀλίγον ἐγενόµην ἐν παντὶ κακῷ ἐν µέσῳ ἐκκλησίας καὶ συναγωγῆς.
15πῖνε ὕδατα ἀπὸ σῶν ἀíείων καὶ ἀπὸ σῶν φρεάτων πηγῆς.
16µὴ ὑπερεκχείσθω σοι τὰ ὕδατα ἐκ τῆς σῆς πηγῆς, εἰς δὲ σὰς πλατείας διαπορευέσθω τὰ σὰ ὕδατα· 17ἔστω σοι µόνῳ ὑπάρχοντα,
καὶ µηδεὶς ἀλλότριος µετασχέτω σοι·
18ἡ πηγή σου τοῦ ὕδατος ἔστω σοι ἰδία,
καὶ συνευφραίνου µετὰ γυναικὸς τῆς ἐκ νεότητός σου. 19ἔλαφος φιλίας καὶ πῶλος σῶν χαρίτων ὁµιλείτω σοι, ἡ δὲ ἰδία ἡγείσθω σου καὶ συνέστω σοι ἐν παντὶ καιρῷ
ἐν γὰρ τῇ ταύτης φιλίᾳ συµπεριφερόµενος πολλοστὸς ἔσῃ.
20µὴ πολὺς ἴσθι πρὸς ἀλλοτρίαν
µηδὲ συνέχου ἀγκάλαις τῆς µὴ ἰδίας·
21ἐνώπιον γάρ εἰσιν τῶν τοῦ θεοῦ ὀφθαλµῶν ὁδοὶ ἀνδρός, εἰς δὲ πάσας τὰς τροχιὰς αὐτοῦ σκοπεύει.
22παρανοµίαι ἄνδρα ἀγρεύουσιν,
σειραῖς δὲ τῶν ἑαυτοῦ ἁµαρτιῶν ἕκαστος σφίíεται·
23οὗτος τελευτᾷ µετὰ ἀπαιδεύτων,
ἐκ δὲ πλήθους τῆς ἑαυτοῦ βιότητος ἐξερρίφη καὶ ἀπώλετο δι’ ἀφροσύνην.
6	1Υἱέ, ἐὰν ἐíυήσῃ σὸν φίλον,
παραδώσεις σὴν χεῖρα ἐχθρῷ·
2παγὶς γὰρ ἰσχυρὰ ἀνδρὶ τὰ ἴδια χείλη, καὶ ἁλίσκεται χείλεσιν ἰδίου στόµατος.
3ποίει, υἱέ, ἃ ἐγώ σοι ἐντέλλοµαι, καὶ σῴζου
— ἥκεις γὰρ εἰς χεῖρας κακῶν διὰ σὸν φίλον —
ἴθι µὴ ἐκλυόµενος,
παρόξυνε δὲ καὶ τὸν φίλον σου, ὃν ἐνεγυήσω·
4µὴ δῷς ὕπνον σοῖς ὄµµασιν
µηδὲ ἐπινυστάξῃς σοῖς βλεφάροις, 5ἵνα σῴζῃ ὥσπερ δορκὰς ἐκ βρόχων καὶ ὥσπερ ὄρνεον ἐκ παγίδος.
6Ἴθι πρὸς τὸν µύρµηκα, ὦ ὀκνηρέ, καὶ ζήλωσον ἰδὼν τὰς ὁδοὺς αὐτοῦ
καὶ γενοῦ ἐκείνου σοφώτερος·
7ἐκείνῳ γὰρ γεωργίου µὴ ὑπάρχοντος
µηδὲ τὸν ἀναγκάζοντα ἔχων
µηδὲ ὑπὸ δεσπότην ὢν
8ἑτοιµάζεται θέρους τὴν τροφὴν
πολλήν τε ἐν τῷ ἀµήτῳ ποιεῖται τὴν παράθεσιν.
8aἢ πορεύθητι πρὸς τὴν µέλισσαν καὶ µάθε ὡς ἐργάτις ἐστὶν
τήν τε ἐργασίαν ὡς σεµνὴν ποιεῖται,
8bἧς τοὺς πόνους βασιλεῖς καὶ ἰδιῶται πρὸς ὑγίειαν προσφέρονται, ποθεινὴ δέ ἐστιν πᾶσιν καὶ ἐπίδοξος·
8cκαίπερ οὖσα τῇ ῥώµῃ ἀσθενής, τὴν σοφίαν τιµήσασα προήχθη. 9ἕως τίνος, ὀκνηρέ, κατάκεισαι; πότε δὲ ἐξ ὕπνου ἐγερθήσῃ;
10ὀλίγον µὲν ὑπνοῖς, ὀλίγον δὲ κάθησαι, µικρὸν δὲ νυστάζεις, ὀλίγον δὲ ἐναγκαλίζῃ χερσὶν στήθη·
11εἶτ’ ἐµπαραγίνεταί σοι ὥσπερ κακὸς ὁδοιπόρος ἡ πενία καὶ ἡ ἔνδεια ὥσπερ ἀγαθὸς δροµεύς.
11aἐὰν δὲ ἄοκνος ᾖς, ἥξει ὥσπερ πηγὴ ὁ ἀµητός σου, ἡ δὲ ἔνδεια ὥσπερ κακὸς δροµεὺς ἀπαυτοµολήσει.
12Ἀνὴρ ἄφρων καὶ παράνοµος πορεύεται ὁδοὺς οὐκ ἀγαθάς·
13ὁ δ’ αὐτὸς ἐννεύει ὀφθαλµῷ, σηµαίνει δὲ ποδί, διδάσκει δὲ ἐννεύµασιν δακτύλων,
14διεστραµµένῃ δὲ καρδίᾳ τεκταίνεται κακὰ ἐν παντὶ καιρῷ· ὁ τοιοῦτος ταραχὰς συνίστησιν πόλει.
15διὰ τοῦτο ἐξαπίνης ἔρχεται ἡ ἀπώλεια αὐτοῦ, διακοπὴ καὶ συντριβὴ ἀνίατος.
16ὅτι χαίρει πᾶσιν, οἷς µισεῖ ὁ κύριος, συντρίβεται δὲ δι’ ἀκαθαρσίαν ψυχῆς· 17ὀφθαλµὸς ὑβριστοῦ, γλῶσσα ἄδικος, χεῖρες ἐκχέουσαι αἷµα δικαίου
18καὶ καρδία τεκταινοµένη λογισµοὺς κακοὺς καὶ πόδες ἐπισπεύδοντες κακοποιεῖν· 19ἐκκαίει ψεύδη µάρτυς ἄδικος
καὶ ἐπιπέµπει κρίσεις ἀνὰ µέσον ἀδελφῶν.
20Υἱέ, φύλασσε νόµους πατρός σου καὶ µὴ ἀπώσῃ θεσµοὺς µητρός σου·
21ἄφαψαι δὲ αὐτοὺς ἐπὶ σῇ ψυχῇ διὰ παντὸς καὶ ἐγκλοίωσαι ἐπὶ σῷ τραχήλῳ.
22ἡνίκα ἂν περιπατῇς, ἐπάγου αὐτήν, καὶ µετὰ σοῦ ἔστω· ὡς δ’ ἂν καθεύδῃς, φυλασσέτω σε,
ἵνα ἐγειροµένῳ συλλαλῇ σοι·
23ὅτι λύχνος ἐντολὴ νόµου καὶ φῶς, καὶ ὁδὸς ζωῆς ἔλεγχος καὶ παιδεία
24τοῦ διαφυλάσσειν σε ἀπὸ γυναικὸς ὑπάνδρου καὶ ἀπὸ διαβολῆς γλώσσης ἀλλοτρίας.
25µή σε νικήσῃ κάλλους ἐπιθυµία,
µηδὲ ἀγρευθῇς σοῖς ὀφθαλµοῖς
µηδὲ συναρπασθῇς ἀπὸ τῶν αὐτῆς βλεφάρων·
26τιµὴ γὰρ πόρνης ὅση καὶ ἑνὸς ἄρτου, γυνὴ δὲ ἀνδρῶν τιµίας ψυχὰς ἀγρεύει.
27ἀποδήσει τις πῦρ ἐν κόλπῳ, τὰ δὲ ἱµάτια οὐ κατακαύσει;
28ἢ περιπατήσει τις ἐπ’ ἀνθράκων πυρός, τοὺς δὲ πόδας οὐ κατακαύσει;
29οὕτως ὁ εἰσελθὼν πρὸς γυναῖκα ὕπανδρον, οὐκ ἀθῳωθήσεται οὐδὲ πᾶς ὁ ἁπτόµενος αὐτῆς. 30οὐ θαυµαστὸν ἐὰν ἁλῷ τις κλέπτων,
κλέπτει γὰρ ἵνα ἐµπλήσῃ τὴν ψυχὴν πεινῶν·
31ἐὰν δὲ ἁλῷ, ἀποτείσει ἑπταπλάσια
καὶ πάντα τὰ ὑπάρχοντα αὐτοῦ δοὺς ῥύσεται ἑαυτόν.
32ὁ δὲ µοιχὸς δι’ ἔνδειαν φρενῶν ἀπώλειαν τῇ ψυχῇ αὐτοῦ περιποιεῖται,
33ὀδύνας τε καὶ ἀτιµίας ὑποφέρει,
τὸ δὲ ὄνειδος αὐτοῦ οὐκ ἐξαλειφθήσεται εἰς τὸν αἰῶνα.
34µεστὸς γὰρ ζήλου θυµὸς ἀνδρὸς αὐτῆς· οὐ φείσεται ἐν ἡµέρᾳ κρίσεως,
35οὐκ ἀνταλλάξεται οὐδενὸς λύτρου τὴν ἔχθραν οὐδὲ µὴ διαλυθῇ πολλῶν δώρων.
7	1Υἱέ, φύλασσε ἐµοὺς λόγους,
τὰς δὲ ἐµὰς ἐντολὰς κρύψον παρὰ σεαυτῷ·
1aυἱέ, τίµα τὸν κύριον, καὶ ἰσχύσεις, πλὴν δὲ αὐτοῦ µὴ φοβοῦ ἄMον.
2φύλαξον ἐµὰς ἐντολάς, καὶ βιώσεις,
τοὺς δὲ ἐµοὺς λόγους ὥσπερ κόρας ὀµµάτων· 3περίθου δὲ αὐτοὺς σοῖς δακτύλοις, ἐπίγραψον δὲ ἐπὶ τὸ πλάτος τῆς καρδίας σου. 4εἶπον τὴν σοφίαν σὴν ἀδελφὴν εἶναι,
τὴν δὲ φρόνησιν γνώριµον περιποίησαι σεαυτῷ,
5ἵνα σε τηρήσῃ ἀπὸ γυναικὸς ἀλλοτρίας καὶ πονηρᾶς, ἐάν σε λόγοις τοῖς πρὸς χάριν ἐµβάληται.
6ἀπὸ γὰρ θυρίδος ἐκ τοῦ οἴκου αὐτῆς εἰς τὰς πλατείας παρακύπτουσα, 7ὃν ἂν ἴδῃ τῶν ἀφρόνων τέκνων νεανίαν ἐνδεῆ φρενῶν 8παραπορευόµενον παρὰ γωνίαν ἐν διόδοις οἴκων αὐτῆς
9καὶ λαλοῦντα ἐν σκότει ἑσπερινῷ,
ἡνίκα ἂν ἡσυχία νυκτερινὴ ᾖ καὶ γνοφώδης,
10ἡ δὲ γυνὴ συναντᾷ αὐτῷ, εἶδος ἔχουσα πορνικόν, ἣ ποιεῖ νέων ἐξίπτασθαι καρδίας.
11ἀνεπτερωµένη δέ ἐστιν καὶ ἄσωτος,
ἐν οἴκῳ δὲ οὐχ ἡσυχάζουσιν οἱ πόδες αὐτῆς·
12χρόνον γάρ τινα ἔξω ῥέµβεται,
χρόνον δὲ ἐν πλατείαις παρὰ πᾶσαν γωνίαν ἐνεδρεύει.
13εἶτα ἐπιλαβοµένη ἐφίλησεν αὐτόν, ἀναιδεῖ δὲ προσώπῳ προσεῖπεν αὐτῷ 14Θυσία εἰρηνική µοί ἐστιν,
σήµερον ἀποδίδωµι τὰς εὐχάς µου·
15ἕνεκα τούτου ἐξῆλθον εἰς συνάντησίν σοι, ποθοῦσα τὸ σὸν πρόσωπον εὕρηκά σε· 16κειρίαις τέτακα τὴν κλίνην µου, ἀµφιτάποις δὲ ἔστρωκα τοῖς ἀπ’ Αἰγύπτου· 17διέρραγκα τὴν κοίτην µου κρόκῳ,
τὸν δὲ οἶκόν µου κινναµώµῳ·
18ἐλθὲ καὶ ἀπολαύσωµεν φιλίας ἕως ὄρθρου, δεῦρο καὶ ἐγκυλισθῶµεν ἔρωτι·
19οὐ γὰρ πάρεστιν ὁ ἀνήρ µου ἐν οἴκῳ, πεπόρευται δὲ ὁδὸν µακρὰν
20ἔνδεσµον ἀργυρίου λαβὼν ἐν χειρὶ αὐτοῦ,
δι’ ἡµερῶν πολλῶν ἐπανήξει εἰς τὸν οἶκον αὐτοῦ.
21ἀπεπλάνησεν δὲ αὐτὸν πολλῇ ὁµιλίᾳ βρόχοις τε τοῖς ἀπὸ χειλέων ἐξώκειλεν αὐτόν. 22ὁ δὲ ἐπηκολούθησεν αὐτῇ κεπφωθείς, ὥσπερ δὲ βοῦς ἐπὶ σφαγὴν ἄγεται
καὶ ὥσπερ κύων ἐπὶ δεσµοὺς
23ἢ ὡς ἔλαφος τοξεύµατι πεπληγὼς εἰς τὸ ἧπαρ, σπεύδει δὲ ὥσπερ ὄρνεον εἰς παγίδα
οὐκ εἰδὼς ὅτι περὶ ψυχῆς τρέχει.
24νῦν οὖν, υἱέ, ἄκουέ µου
καὶ πρόσεχε ῥήµασιν στόµατός µου·
25µὴ ἐκκλινάτω εἰς τὰς ὁδοὺς αὐτῆς ἡ καρδία σου·
26πολλοὺς γὰρ τρώσασα καταβέβληκεν, καὶ ἀναρίθµητοί εἰσιν οὓς πεφόνευκεν· 27ὁδοὶ ᾅδου ὁ οἶκος αὐτῆς
κατάγουσαι εἰς τὰ ταµιεῖα τοῦ θανάτου.
8	1Σὺ τὴν σοφίαν κηρύξεις, ἵνα φρόνησίς σοι ὑπακούσῃ·
2ἐπὶ γὰρ τῶν ὑψηλῶν ἄκρων ἐστίν, ἀνὰ µέσον δὲ τῶν τρίβων ἕστηκεν·
3παρὰ γὰρ πύλαις δυναστῶν παρεδρεύει, ἐν δὲ εἰσόδοις ὑµνεῖται
4Ὑµᾶς, ὦ ἄνθρωποι, παρακαλῶ
καὶ προί̈εµαι ἐµὴν φωνὴν υἱοῖς ἀνθρώπων·
5νοήσατε, ἄκακοι, πανουργίαν,
οἱ δὲ ἀπαίδευτοι, ἔνθεσθε καρδίαν. 6εἰσακούσατέ µου, σεµνὰ γὰρ ἐρῶ καὶ ἀνοίσω ἀπὸ χειλέων ὀρθά·
7ὅτι ἀλήθειαν µελετήσει ὁ φάρυγξ µου,
ἐβδελυγµένα δὲ ἐναντίον ἐµοῦ χείλη ψευδῆ.
8µετὰ δικαιοσύνης πάντα τὰ ῥήµατα τοῦ στόµατός µου,
οὐδὲν ἐν αὐτοῖς σκολιὸν οὐδὲ στραíαλῶδες·
9πάντα ἐνώπια τοῖς συνιοῦσιν καὶ ὀρθὰ τοῖς εὑρίσκουσι γνῶσιν.
10λάβετε παιδείαν καὶ µὴ ἀργύριον
καὶ γνῶσιν ὑπὲρ χρυσίον δεδοκιµασµένον, ἀνθαιρεῖσθε δὲ αἴσθησιν χρυσίου καθαροῦ· 11κρείσσων γὰρ σοφία λίθων πολυτελῶν, πᾶν δὲ τίµιον οὐκ ἄξιον αὐτῆς ἐστιν.
12ἐγὼ ἡ σοφία κατεσκήνωσα βουλήν,
καὶ γνῶσιν καὶ ἔννοιαν ἐγὼ ἐπεκαλεσάµην.
13φόβος κυρίου µισεῖ ἀδικίαν,
ὕβριν τε καὶ ὑπερηφανίαν καὶ ὁδοὺς πονηρῶν·
µεµίσηκα δὲ ἐγὼ διεστραµµένας ὁδοὺς κακῶν.
14ἐµὴ βουλὴ καὶ ἀσφάλεια, ἐµὴ φρόνησις, ἐµὴ δὲ ἰσχύς·
15δι’ ἐµοῦ βασιλεῖς βασιλεύουσιν,
καὶ οἱ δυνάσται γράφουσιν δικαιοσύνην· 16δι’ ἐµοῦ µεγιστᾶνες µεγαλύνονται, καὶ τύραννοι δι’ ἐµοῦ κρατοῦσι γῆς.
17ἐγὼ τοὺς ἐµὲ φιλοῦντας ἀγαπῶ, οἱ δὲ ἐµὲ ζητοῦντες εὑρήσουσιν.
18πλοῦτος καὶ δόξα ἐµοὶ ὑπάρχει καὶ κτῆσις πολλῶν καὶ δικαιοσύνη·
19βέλτιον ἐµὲ καρπίζεσθαι ὑπὲρ χρυσίον καὶ λίθον τίµιον, τὰ δὲ ἐµὰ γενήµατα κρείσσω ἀργυρίου ἐκλεκτοῦ.
20ἐν ὁδοῖς δικαιοσύνης περιπατῶ
καὶ ἀνὰ µέσον τρίβων δικαιώµατος ἀναστρέφοµαι,
21ἵνα µερίσω τοῖς ἐµὲ ἀγαπῶσιν ὕπαρξιν
καὶ τοὺς θησαυροὺς αὐτῶν ἐµπλήσω ἀγαθῶν.
21aἐὰν ἀναíείλω ὑµῖν τὰ καθ’ ἡµέραν γινόµενα,
µνηµονεύσω τὰ ἐξ αἰῶνος ἀριθµῆσαι.
22κύριος ἔκτισέν µε ἀρχὴν ὁδῶν αὐτοῦ εἰς ἔργα αὐτοῦ,
23πρὸ τοῦ αἰῶνος ἐθεµελίωσέν µε ἐν ἀρχῇ,
24πρὸ τοῦ τὴν γῆν ποιῆσαι καὶ πρὸ τοῦ τὰς ἀβύσσους ποιῆσαι, πρὸ τοῦ προελθεῖν τὰς πηγὰς τῶν ὑδάτων,
25πρὸ τοῦ ὄρη ἑδρασθῆναι,
πρὸ δὲ πάντων βουνῶν γεννᾷ µε. 26κύριος ἐποίησεν χώρας καὶ ἀοικήτους καὶ ἄκρα οἰκούµενα τῆς ὑπ’ οὐρανόν.
27ἡνίκα ἡτοίµαζεν τὸν οὐρανόν, συµπαρήµην αὐτῷ, καὶ ὅτε ἀφώριζεν τὸν ἑαυτοῦ θρόνον ἐπ’ ἀνέµων.
28ἡνίκα ἰσχυρὰ ἐποίει τὰ ἄνω νέφη,
καὶ ὡς ἀσφαλεῖς ἐτίθει πηγὰς τῆς ὑπ’ οὐρανὸν 29καὶ ἰσχυρὰ ἐποίει τὰ θεµέλια τῆς γῆς, 30ἤµην παρ’ αὐτῷ ἁρµόζουσα,
ἐγὼ ἤµην ᾗ προσέχαιρεν.
καθ’ ἡµέραν δὲ εὐφραινόµην ἐν προσώπῳ αὐτοῦ ἐν παντὶ καιρῷ,
31ὅτε εὐφραίνετο τὴν οἰκουµένην συντελέσας καὶ ἐνευφραίνετο ἐν υἱοῖς ἀνθρώπων.
32νῦν οὖν, υἱέ, ἄκουέ µου.
34µακάριος ἀνήρ, ὃς εἰσακούσεταί µου, καὶ ἄνθρωπος, ὃς τὰς ἐµὰς ὁδοὺς φυλάξει ἀγρυπνῶν ἐπ’ ἐµαῖς θύραις καθ’ ἡµέραν τηρῶν σταθµοὺς ἐµῶν εἰσόδων·
35αἱ γὰρ ἔξοδοί µου ἔξοδοι ζωῆς,
καὶ ἑτοιµάζεται θέλησις παρὰ κυρίου.
36οἱ δὲ εἰς ἐµὲ ἁµαρτάνοντες ἀσεβοῦσιν τὰς ἑαυτῶν ψυχάς, καὶ οἱ µισοῦντές µε ἀγαπῶσιν θάνατον.
9	1Ἡ σοφία ᾠκοδόµησεν ἑαυτῇ οἶκον
καὶ ὑπήρεισεν στύλους ἑπτά·
2ἔσφαξεν τὰ ἑαυτῆς θύµατα,
ἐκέρασεν εἰς κρατῆρα τὸν ἑαυτῆς οἶνον καὶ ἡτοιµάσατο τὴν ἑαυτῆς τράπεζαν· 3ἀπέστειλεν τοὺς ἑαυτῆς δούλους
συγκαλούσα µετὰ ὑψηλοῦ κηρύγµατος ἐπὶ κρατῆρα λέγουσα
4Ὅς ἐστιν ἄφρων, ἐκκλινάτω πρός µε· καὶ τοῖς ἐνδεέσι φρενῶν εἶπεν 5Ἔλθατε φάγετε τῶν ἐµῶν ἄρτων
καὶ πίετε οἶνον, ὃν ἐκέρασα ὑµῖν· 6ἀπολείπετε ἀφροσύνην, καὶ ζήσεσθε, καὶ ζητήσατε φρόνησιν, ἵνα βιώσητε, καὶ κατορθώσατε ἐν γνώσει σύνεσιν.
7Ὁ παιδεύων κακοὺς λήµψεται ἑαυτῷ ἀτιµίαν, ἐλέγχων δὲ τὸν ἀσεβῆ µωµήσεται ἑαυτόν.
8µὴ ἔλεγχε κακούς, ἵνα µὴ µισῶσίν σε· ἔλεγχε σοφόν, καὶ ἀγαπήσει σε.
9δίδου σοφῷ ἀφορµήν, καὶ σοφώτερος ἔσται· γνώριζε δικαίῳ, καὶ προσθήσει τοῦ δέχεσθαι. 10ἀρχὴ σοφίας φόβος κυρίου,
καὶ βουλὴ ἁγίων σύνεσις·
10aτὸ γὰρ γνῶναι νόµον διανοίας ἐστὶν ἀγαθῆς· 11τούτῳ γὰρ τῷ τρόπῳ πολὺν ζήσεις χρόνον, καὶ προστεθήσεταί σοι ἔτη ζωῆς σου.
12υἱέ, ἐὰν σοφὸς γένῃ σεαυτῷ, σοφὸς ἔσῃ καὶ τοῖς πλησίον· ἐὰν δὲ κακὸς ἀποβῇς, µόνος ἀναντλήσεις κακά.
12aὃς ἐρείδεται ἐπὶ ψεύδεσιν, οὗτος ποιµανεῖ ἀνέµους, ὁ δ’ αὐτὸς διώξεται ὄρνεα πετόµενα·
12bἀπέλιπεν γὰρ ὁδοὺς τοῦ ἑαυτοῦ ἀµπελῶνος, τοὺς δὲ ἄξονας τοῦ ἰδίου γεωργίου πεπλάνηται· 12cδιαπορεύεται δὲ δι’ ἀνύδρου ἐρήµου
καὶ γῆν διατεταγµένην ἐν διψώδεσιν, συνάγει δὲ χερσὶν ἀκαρπίαν.
13Γυνὴ ἄφρων καὶ θρασεῖα ἐνδεὴς ψωµοῦ γίνεται, ἣ οὐκ ἐπίσταται αἰσχύνην·
14ἐκάθισεν ἐπὶ θύραις τοῦ ἑαυτῆς οἴκου ἐπὶ δίφρου ἐµφανῶς ἐν πλατείαις 15προσκαλουµένη τοὺς παριόντας
καὶ κατευθύνοντας ἐν ταῖς ὁδοῖς αὐτῶν
16Ὅς ἐστιν ὑµῶν ἀφρονέστατος, ἐκκλινάτω πρός µε· ἐνδεέσι δὲ φρονήσεως παρακελεύοµαι λέγουσα 17Ἄρτων κρυφίων ἡδέως ἅψασθε
καὶ ὕδατος κλοπῆς γλυκεροῦ.
18ὁ δὲ οὐκ οἶδεν ὅτι γηγενεῖς παρ’ αὐτῇ ὄMυνται, καὶ ἐπὶ πέτευρον ᾅδου συναντᾷ.
18aἀλλὰ ἀποπήδησον, µὴ ἐγχρονίσῃς ἐν τῷ τόπῳ
µηδὲ ἐπιστήσῃς τὸ σὸν ὄµµα πρὸς αὐτήν· 18bοὕτως γὰρ διαβήσῃ ὕδωρ ἀλλότριον καὶ ὑπερβήσῃ ποταµὸν ἀλλότριον·
18cἀπὸ δὲ ὕδατος ἀλλοτρίου ἀπόσχου καὶ ἀπὸ πηγῆς ἀλλοτρίας µὴ πίῃς, 18dἵνα πολὺν ζήσῃς χρόνον, προστεθῇ δέ σοι ἔτη ζωῆς.
—————————
10	1Υἱὸς σοφὸς εὐφραίνει πατέρα, υἱὸς δὲ ἄφρων λύπη τῇ µητρί.
2οὐκ ὠφελήσουσιν θησαυροὶ ἀνόµους, δικαιοσύνη δὲ ῥύσεται ἐκ θανάτου.
3οὐ λιµοκτονήσει κύριος ψυχὴν δικαίαν, ζωὴν δὲ ἀσεβῶν ἀνατρέψει.
4πενία ἄνδρα ταπεινοῖ,
χεῖρες δὲ ἀνδρείων πλουτίζουσιν.
4aυἱὸς πεπαιδευµένος σοφὸς ἔσται, τῷ δὲ ἄφρονι διακόνῳ χρήσεται.
5διεσώθη ἀπὸ καύµατος υἱὸς νοήµων,
ἀνεµόφθορος δὲ γίνεται ἐν ἀµήτῳ υἱὸς παράνοµος.
6εὐλογία κυρίου ἐπὶ κεφαλὴν δικαίου,
στόµα δὲ ἀσεβῶν καλύψει πένθος ἄωρον.
7µνήµη δικαίων µετ’ ἐγκωµίων, ὄνοµα δὲ ἀσεβοῦς σβέννυται.
8σοφὸς καρδίᾳ δέξεται ἐντολάς,
ὁ δὲ ἄστεγος χείλεσιν σκολιάζων ὑποσκελισθήσεται.
9ὃς πορεύεται ἁπλῶς, πορεύεται πεποιθώς,
ὁ δὲ διαστρέφων τὰς ὁδοὺς αὐτοῦ γνωσθήσεται.
10ὁ ἐννεύων ὀφθαλµοῖς µετὰ δόλου συνάγει ἀνδράσι λύπας, ὁ δὲ ἐλέγχων µετὰ παρρησίας εἰρηνοποιεῖ.
11πηγὴ ζωῆς ἐν χειρὶ δικαίου,
στόµα δὲ ἀσεβοῦς καλύψει ἀπώλεια.
12µῖσος ἐγείρει νεῖκος,
πάντας δὲ τοὺς µὴ φιλονεικοῦντας καλύπτει φιλία.
13ὃς ἐκ χειλέων προφέρει σοφίαν, ῥάβδῳ τύπτει ἄνδρα ἀκάρδιον.
14σοφοὶ κρύψουσιν αἴσθησιν,
στόµα δὲ προπετοῦς ἐíίζει συντριβῇ.
15κτῆσις πλουσίων πόλις ὀχυρά, συντριβὴ δὲ ἀσεβῶν πενία.
16ἔργα δικαίων ζωὴν ποιεῖ, καρποὶ δὲ ἀσεβῶν ἁµαρτίας.
17ὁδοὺς δικαίας ζωῆς φυλάσσει παιδεία, παιδεία δὲ ἀνεξέλεγκτος πλανᾶται.
18καλύπτουσιν ἔχθραν χείλη δίκαια,
οἱ δὲ ἐκφέροντες λοιδορίας ἀφρονέστατοί εἰσιν.
19ἐκ πολυλογίας οὐκ ἐκφεύξῃ ἁµαρτίαν, φειδόµενος δὲ χειλέων νοήµων ἔσῃ.
20ἄργυρος πεπυρωµένος γλῶσσα δικαίου, καρδία δὲ ἀσεβοῦς ἐκλείψει.
21χείλη δικαίων ἐπίσταται ὑψηλά,
οἱ δὲ ἄφρονες ἐν ἐνδείᾳ τελευτῶσιν.
22εὐλογία κυρίου ἐπὶ κεφαλὴν δικαίου·
αὕτη πλουτίζει, καὶ οὐ µὴ προστεθῇ αὐτῇ λύπη ἐν καρδίᾳ.
23ἐν γέλωτι ἄφρων πράσσει κακά,
ἡ δὲ σοφία ἀνδρὶ τίκτει φρόνησιν.
24ἐν ἀπωλείᾳ ἀσεβὴς περιφέρεται, ἐπιθυµία δὲ δικαίου δεκτή.
25παραπορευοµένης καταιγίδος ἀφανίζεται ἀσεβής, δίκαιος δὲ ἐκκλίνας σῴζεται εἰς τὸν αἰῶνα.
26ὥσπερ ὄµφαξ ὀδοῦσι βλαβερὸν καὶ καπνὸς ὄµµασιν, οὕτως παρανοµία τοῖς χρωµένοις αὐτήν.
27φόβος κυρίου προστίθησιν ἡµέρας, ἔτη δὲ ἀσεβῶν ὀλιγωθήσεται.
28ἐγχρονίζει δικαίοις εὐφροσύνη, ἐλπὶς δὲ ἀσεβῶν ὄMυται.
29ὀχύρωµα ὁσίου φόβος κυρίου, συντριβὴ δὲ τοῖς ἐργαζοµένοις κακά.
30δίκαιος τὸν αἰῶνα οὐκ ἐνδώσει, ἀσεβεῖς δὲ οὐκ οἰκήσουσιν γῆν.
31στόµα δικαίου ἀποστάζει σοφίαν, γλῶσσα δὲ ἀδίκου ἐξολεῖται.
32χείλη ἀνδρῶν δικαίων ἀποστάζει χάριτας, στόµα δὲ ἀσεβῶν ἀποστρέφεται.
11	1ζυγοὶ δόλιοι βδέλυγµα ἐνώπιον κυρίου,
στάθµιον δὲ δίκαιον δεκτὸν αὐτῷ.
2οὗ ἐὰν εἰσέλθῃ ὕβρις, ἐκεῖ καὶ ἀτιµία· στόµα δὲ ταπεινῶν µελετᾷ σοφίαν.
3ἀποθανὼν δίκαιος ἔλιπεν µετάµελον,
πρόχειρος δὲ γίνεται καὶ ἐπίχαρτος ἀσεβῶν ἀπώλεια.
5δικαιοσύνη ἀµώµους ὀρθοτοµεῖ ὁδούς, ἀσέβεια δὲ περιπίπτει ἀδικίᾳ.
6δικαιοσύνη ἀνδρῶν ὀρθῶν ῥύεται αὐτούς,
τῇ δὲ ἀπωλείᾳ αὐτῶν ἁλίσκονται παράνοµοι.
7τελευτήσαντος ἀνδρὸς δικαίου οὐκ ὄMυται ἐλπίς, τὸ δὲ καύχηµα τῶν ἀσεβῶν ὄMυται.
8δίκαιος ἐκ θήρας ἐκδύνει,
ἀντ’ αὐτοῦ δὲ παραδίδοται ὁ ἀσεβής.
9ἐν στόµατι ἀσεβῶν παγὶς πολίταις, αἴσθησις δὲ δικαίων εὔοδος.
10ἐν ἀγαθοῖς δικαίων κατώρθωσεν πόλις,
11στόµασιν δὲ ἀσεβῶν κατεσκάφη.
12µυκτηρίζει πολίτας ἐνδεὴς φρενῶν, ἀνὴρ δὲ φρόνιµος ἡσυχίαν ἄγει.
13ἀνὴρ δίγλωσσος ἀποκαλύπτει βουλὰς ἐν συνεδρίῳ, πιστὸς δὲ πνοῇ κρύπτει πράγµατα.
14οἷς µὴ ὑπάρχει κυβέρνησις, πίπτουσιν ὥσπερ φύλλα, σωτηρία δὲ ὑπάρχει ἐν πολλῇ βουλῇ.
15πονηρὸς κακοποιεῖ, ὅταν συµµείξῃ δικαίῳ,
µισεῖ δὲ ἦχον ἀσφαλείας.
16γυνὴ εὐχάριστος ἐγείρει ἀνδρὶ δόξαν, θρόνος δὲ ἀτιµίας γυνὴ µισοῦσα δίκαια.
πλούτου ὀκνηροὶ ἐνδεεῖς γίνονται,
οἱ δὲ ἀνδρεῖοι ἐρείδονται πλούτῳ.
17τῇ ψυχῇ αὐτοῦ ἀγαθὸν ποιεῖ ἀνὴρ ἐλεήµων, ἐξολλύει δὲ αὐτοῦ σῶµα ὁ ἀνελεήµων.
18ἀσεβὴς ποιεῖ ἔργα ἄδικα,
σπέρµα δὲ δικαίων µισθὸς ἀληθείας.
19υἱὸς δίκαιος γεννᾶται εἰς ζωήν, διωγµὸς δὲ ἀσεβοῦς εἰς θάνατον.
20βδέλυγµα κυρίῳ διεστραµµέναι ὁδοί,
προσδεκτοὶ δὲ αὐτῷ πάντες ἄµωµοι ἐν ταῖς ὁδοῖς αὐτῶν.
21χειρὶ χεῖρας ἐµβαλὼν ἀδίκως οὐκ ἀτιµώρητος ἔσται, ὁ δὲ σπείρων δικαιοσύνην λήµψεται µισθὸν πιστόν.
22ὥσπερ ἐνώτιον ἐν ῥινὶ ὑός,
οὕτως γυναικὶ κακόφρονι κάλλος.
23ἐπιθυµία δικαίων πᾶσα ἀγαθή, ἐλπὶς δὲ ἀσεβῶν ἀπολεῖται.
24εἰσὶν οἳ τὰ ἴδια σπείροντες πλείονα ποιοῦσιν, εἰσὶν καὶ οἳ συνάγοντες ἐλαττονοῦνται.
25ψυχὴ εὐλογουµένη πᾶσα ἁπλῆ, ἀνὴρ δὲ θυµώδης οὐκ εὐσχήµων.
26ὁ συνέχων σῖτον ὑπολίποιτο αὐτὸν τοῖς ἔθνεσιν, εὐλογία δὲ εἰς κεφαλὴν τοῦ µεταδιδόντος.
27τεκταινόµενος ἀγαθὰ ζητεῖ χάριν ἀγαθήν· ἐκζητοῦντα δὲ κακά, καταλήµψεται αὐτόν.
28ὁ πεποιθὼς ἐπὶ πλούτῳ, οὗτος πεσεῖται·
ὁ δὲ ἀντιλαµβανόµενος δικαίων, οὗτος ἀνατελεῖ.
29ὁ µὴ συµπεριφερόµενος τῷ ἑαυτοῦ οἴκῳ κληρονοµήσει ἄνεµον, δουλεύσει δὲ ἄφρων φρονίµῳ.
30ἐκ καρποῦ δικαιοσύνης φύεται δένδρον ζωῆς, ἀφαιροῦνται δὲ ἄωροι ψυχαὶ παρανόµων.
31εἰ ὁ µὲν δίκαιος µόλις σῴζεται,
ὁ ἀσεβὴς καὶ ἁµαρτωλὸς ποῦ φανεῖται;
12	1ὁ ἀγαπῶν παιδείαν ἀγαπᾷ αἴσθησιν, ὁ δὲ µισῶν ἐλέγχους ἄφρων.
2κρείσσων ὁ εὑρὼν χάριν παρὰ κυρίῳ,
ἀνὴρ δὲ παράνοµος παρασιωπηθήσεται.
3οὐ κατορθώσει ἄνθρωπος ἐξ ἀνόµου,
αἱ δὲ ῥίζαι τῶν δικαίων οὐκ ἐξαρθήσονται.
4γυνὴ ἀνδρεία στέφανος τῷ ἀνδρὶ αὐτῆς·
ὥσπερ δὲ ἐν ξύλῳ σκώληξ, οὕτως ἄνδρα ἀπόλλυσιν γυνὴ κακοποιός.
5λογισµοὶ δικαίων κρίµατα, κυβερνῶσιν δὲ ἀσεβεῖς δόλους.
6λόγοι ἀσεβῶν δόλιοι,
στόµα δὲ ὀρθῶν ῥύσεται αὐτούς.
7οὗ ἐὰν στραφῇ, ἀσεβὴς ἀφανίζεται, οἶκοι δὲ δικαίων παραµένουσιν.
8στόµα συνετοῦ ἐγκωµιάζεται ὑπὸ ἀνδρός, νωθροκάρδιος δὲ µυκτηρίζεται.
9κρείσσων ἀνὴρ ἐν ἀτιµίᾳ δουλεύων ἑαυτῷ
ἢ τιµὴν ἑαυτῷ περιτιθεὶς καὶ προσδεόµενος ἄρτου.
10δίκαιος οἰκτίρει ψυχὰς κτηνῶν αὐτοῦ,
τὰ δὲ σπλάγχνα τῶν ἀσεβῶν ἀνελεήµονα.
11ὁ ἐργαζόµενος τὴν ἑαυτοῦ γῆν ἐµπλησθήσεται ἄρτων, οἱ δὲ διώκοντες µάταια ἐνδεεῖς φρενῶν.
11aὅς ἐστιν ἡδὺς ἐν οἴνων διατριβαῖς,
ἐν τοῖς ἑαυτοῦ ὀχυρώµασιν καταλείψει ἀτιµίαν.
12ἐπιθυµίαι ἀσεβῶν κακαί,
αἱ δὲ ῥίζαι τῶν εὐσεβῶν ἐν ὀχυρώµασιν.
13δι’ ἁµαρτίαν χειλέων ἐµπίπτει εἰς παγίδας ἁµαρτωλός, ἐκφεύγει δὲ ἐξ αὐτῶν δίκαιος.
13aὁ βλέπων λεῖα ἐλεηθήσεται,
ὁ δὲ συναντῶν ἐν πύλαις ἐκθλίψει ψυχάς.
14ἀπὸ καρπῶν στόµατος ψυχὴ ἀνδρὸς πλησθήσεται ἀγαθῶν, ἀνταπόδοµα δὲ χειλέων αὐτοῦ δοθήσεται αὐτῷ.
15ὁδοὶ ἀφρόνων ὀρθαὶ ἐνώπιον αὐτῶν, εἰσακούει δὲ συµβουλίας σοφός.
16ἄφρων αὐθηµερὸν ἐξαíέλλει ὀργὴν αὐτοῦ, κρύπτει δὲ τὴν ἑαυτοῦ ἀτιµίαν πανοῦργος.
17ἐπιδεικνυµένην πίστιν ἀπαíέλλει δίκαιος, ὁ δὲ µάρτυς τῶν ἀδίκων δόλιος.
18εἰσὶν οἳ λέγοντες τιτρώσκουσιν µαχαίρᾳ,
γλῶσσαι δὲ σοφῶν ἰῶνται.
19χείλη ἀληθινὰ κατορθοῖ µαρτυρίαν,
µάρτυς δὲ ταχὺς γλῶσσαν ἔχει ἄδικον.
20δόλος ἐν καρδίᾳ τεκταινοµένου κακά,
οἱ δὲ βουλόµενοι εἰρήνην εὐφρανθήσονται.
21οὐκ ἀρέσει τῷ δικαίῳ οὐδὲν ἄδικον, οἱ δὲ ἀσεβεῖς πλησθήσονται κακῶν.
22βδέλυγµα κυρίῳ χείλη ψευδῆ,
ὁ δὲ ποιῶν πίστεις δεκτὸς παρ’ αὐτῷ.
23ἀνὴρ συνετὸς θρόνος αἰσθήσεως,
καρδία δὲ ἀφρόνων συναντήσεται ἀραῖς.
24χεὶρ ἐκλεκτῶν κρατήσει εὐχερῶς, δόλιοι δὲ ἔσονται εἰς προνοµήν.
25φοβερὸς λόγος καρδίαν ταράσσει ἀνδρὸς δικαίου, ἀíελία δὲ ἀγαθὴ εὐφραίνει αὐτόν.
26ἐπιγνώµων δίκαιος ἑαυτοῦ φίλος ἔσται, αἱ δὲ γνῶµαι τῶν ἀσεβῶν ἀνεπιεικεῖς.
ἁµαρτάνοντας καταδιώξεται κακά,
ἡ δὲ ὁδὸς τῶν ἀσεβῶν πλανήσει αὐτούς.
27οὐκ ἐπιτεύξεται δόλιος θήρας, κτῆµα δὲ τίµιον ἀνὴρ καθαρός.
28ἐν ὁδοῖς δικαιοσύνης ζωή,
ὁδοὶ δὲ µνησικάκων εἰς θάνατον.
13	1υἱὸς πανοῦργος ὑπήκοος πατρί, υἱὸς δὲ ἀνήκοος ἐν ἀπωλείᾳ.
2ἀπὸ καρπῶν δικαιοσύνης φάγεται ἀγαθός, ψυχαὶ δὲ παρανόµων ὀλοῦνται ἄωροι.
3ὃς φυλάσσει τὸ ἑαυτοῦ στόµα, τηρεῖ τὴν ἑαυτοῦ ψυχήν· ὁ δὲ προπετὴς χείλεσιν πτοήσει ἑαυτόν.
4ἐν ἐπιθυµίαις ἐστὶν πᾶς ἀεργός, χεῖρες δὲ ἀνδρείων ἐν ἐπιµελείᾳ.
5λόγον ἄδικον µισεῖ δίκαιος,
ἀσεβὴς δὲ αἰσχύνεται καὶ οὐχ ἕξει παρρησίαν.
6δικαιοσύνη φυλάσσει ἀκάκους,
τοὺς δὲ ἀσεβεῖς φαύλους ποιεῖ ἁµαρτία.
7εἰσὶν οἱ πλουτίζοντες ἑαυτοὺς µηδὲν ἔχοντες,
καὶ εἰσὶν οἱ ταπεινοῦντες ἑαυτοὺς ἐν πολλῷ πλούτῳ.
8λύτρον ἀνδρὸς ψυχῆς ὁ ἴδιος πλοῦτος, πτωχὸς δὲ οὐχ ὑφίσταται ἀπειλήν.
9φῶς δικαίοις διὰ παντός,
φῶς δὲ ἀσεβῶν σβέννυται.
9aψυχαὶ δόλιαι πλανῶνται ἐν ἁµαρτίαις, δίκαιοι δὲ οἰκτίρουσιν καὶ ἐλεῶσιν.
10κακὸς µεθ’ ὕβρεως πράσσει κακά, οἱ δὲ ἑαυτῶν ἐπιγνώµονες σοφοί.
11ὕπαρξις ἐπισπουδαζοµένη µετὰ ἀνοµίας ἐλάσσων γίνεται, ὁ δὲ συνάγων ἑαυτῷ µετ’ εὐσεβείας πληθυνθήσεται· δίκαιος οἰκτίρει καὶ κιχρᾷ.
12κρείσσων ἐναρχόµενος βοηθῶν καρδίᾳ
τοῦ ἐπαíελλοµένου καὶ εἰς ἐλπίδα ἄγοντος· δένδρον γὰρ ζωῆς ἐπιθυµία ἀγαθή.
13ὃς καταφρονεῖ πράγµατος, καταφρονηθήσεται ὑπ’ αὐτοῦ· ὁ δὲ φοβούµενος ἐντολήν, οὗτος ὑγιαίνει.
13aυἱῷ δολίῳ οὐδὲν ἔσται ἀγαθόν,
οἰκέτῃ δὲ σοφῷ εὔοδοι ἔσονται πράξεις, καὶ κατευθυνθήσεται ἡ ὁδὸς αὐτοῦ.
14νόµος σοφοῦ πηγὴ ζωῆς,
ὁ δὲ ἄνους ὑπὸ παγίδος θανεῖται.
15σύνεσις ἀγαθὴ δίδωσιν χάριν,
τὸ δὲ γνῶναι νόµον διανοίας ἐστὶν ἀγαθῆς, ὁδοὶ δὲ καταφρονούντων ἐν ἀπωλείᾳ.
16πᾶς πανοῦργος πράσσει µετὰ γνώσεως,
ὁ δὲ ἄφρων ἐξεπέτασεν ἑαυτοῦ κακίαν.
17βασιλεὺς θρασὺς ἐµπεσεῖται εἰς κακά, ἄíελος δὲ πιστὸς ῥύσεται αὐτόν.
18πενίαν καὶ ἀτιµίαν ἀφαιρεῖται παιδεία,
ὁ δὲ φυλάσσων ἐλέγχους δοξασθήσεται.
19ἐπιθυµίαι εὐσεβῶν ἡδύνουσιν ψυχήν, ἔργα δὲ ἀσεβῶν µακρὰν ἀπὸ γνώσεως.
20ὁ συµπορευόµενος σοφοῖς σοφὸς ἔσται,
ὁ δὲ συµπορευόµενος ἄφροσι γνωσθήσεται.
21ἁµαρτάνοντας καταδιώξεται κακά,
τοὺς δὲ δικαίους καταλήµψεται ἀγαθά.
22ἀγαθὸς ἀνὴρ κληρονοµήσει υἱοὺς υἱῶν, θησαυρίζεται δὲ δικαίοις πλοῦτος ἀσεβὼν.
23δίκαιοι ποιήσουσιν ἐν πλούτῳ ἔτη πολλά, ἄδικοι δὲ ἀπολοῦνται συντόµως.
24ὃς φείδεται τῆς βακτηρίας, µισεῖ τὸν υἱὸν αὐτοῦ· ὁ δὲ ἀγαπῶν ἐπιµελῶς παιδεύει.
25δίκαιος ἔσθων ἐµπιπλᾷ τὴν ψυχὴν αὐτοῦ, ψυχαὶ δὲ ἀσεβῶν ἐνδεεῖς.
14	1σοφαὶ γυναῖκες ᾠκοδόµησαν οἴκους,
ἡ δὲ ἄφρων κατέσκαψεν ταῖς χερσὶν αὐτῆς.
2ὁ πορευόµενος ὀρθῶς φοβεῖται τὸν κύριον,
ὁ δὲ σκολιάζων ταῖς ὁδοῖς αὐτοῦ ἀτιµασθήσεται.
3ἐκ στόµατος ἀφρόνων βακτηρία ὕβρεως, χείλη δὲ σοφῶν φυλάσσει αὐτούς.
4οὗ µή εἰσιν βόες, φάτναι καθαραί·
οὗ δὲ πολλὰ γενήµατα, φανερὰ βοὸς ἰσχύς.
5µάρτυς πιστὸς οὐ ψεύδεται, ἐκκαίει δὲ ψεύδη µάρτυς ἄδικος.
6ζητήσεις σοφίαν παρὰ κακοῖς καὶ οὐχ εὑρήσεις, αἴσθησις δὲ παρὰ φρονίµοις εὐχερής.
7πάντα ἐναντία ἀνδρὶ ἄφρονι,
ὅπλα δὲ αἰσθήσεως χείλη σοφά.
8σοφία πανούργων ἐπιγνώσεται τὰς ὁδοὺς αὐτῶν, ἄνοια δὲ ἀφρόνων ἐν πλάνῃ.
9οἰκίαι παρανόµων ὀφειλήσουσιν καθαρισµόν, οἰκίαι δὲ δικαίων δεκταί.
10καρδία ἀνδρὸς αἰσθητική, λυπηρὰ ψυχὴ αὐτοῦ· ὅταν δὲ εὐφραίνηται, οὐκ ἐπιµείγνυται ὕβρει.
11οἰκίαι ἀσεβῶν ἀφανισθήσονται, σκηναὶ δὲ κατορθούντων στήσονται.
12ἔστιν ὁδὸς ἣ δοκεῖ ὀρθὴ εἶναι παρὰ ἀνθρώποις,
τὰ δὲ τελευταῖα αὐτῆς ἔρχεται εἰς πυθµένα ᾅδου.
13ἐν εὐφροσύναις οὐ προσµείγνυται λύπη, τελευταία δὲ χαρὰ εἰς πένθος ἔρχεται.
14τῶν ἑαυτοῦ ὁδῶν πλησθήσεται θρασυκάρδιος, ἀπὸ δὲ τῶν διανοηµάτων αὐτοῦ ἀνὴρ ἀγαθός.
15ἄκακος πιστεύει παντὶ λόγῳ, πανοῦργος δὲ ἔρχεται εἰς µετάνοιαν.
16σοφὸς φοβηθεὶς ἐξέκλινεν ἀπὸ κακοῦ,
ὁ δὲ ἄφρων ἑαυτῷ πεποιθὼς µείγνυται ἀνόµῳ.
17ὀξύθυµος πράσσει µετὰ ἀβουλίας, ἀνὴρ δὲ φρόνιµος πολλὰ ὑποφέρει.
18µεριοῦνται ἄφρονες κακίαν,
οἱ δὲ πανοῦργοι κρατήσουσιν αἰσθήσεως.
19ὀλισθήσουσιν κακοὶ ἔναντι ἀγαθῶν,
καὶ ἀσεβεῖς θεραπεύσουσιν θύρας δικαίων.
20φίλοι µισήσουσιν φίλους πτωχούς, φίλοι δὲ πλουσίων πολλοί.
21ὁ ἀτιµάζων πένητας ἁµαρτάνει, ἐλεῶν δὲ πτωχοὺς µακαριστός.
22πλανώµενοι τεκταίνουσι κακά,
ἔλεον δὲ καὶ ἀλήθειαν τεκταίνουσιν ἀγαθοί. οὐκ ἐπίστανται ἔλεον καὶ πίστιν τέκτονες κακῶν,
ἐλεηµοσύναι δὲ καὶ πίστεις παρὰ τέκτοσιν ἀγαθοῖς.
23ἐν παντὶ µεριµνῶντι ἔνεστιν περισσόν,
ὁ δὲ ἡδὺς καὶ ἀνάλγητος ἐν ἐνδείᾳ ἔσται.
24στέφανος σοφῶν πανοῦργος,
ἡ δὲ διατριβὴ ἀφρόνων κακή.
25ῥύσεται ἐκ κακῶν ψυχὴν µάρτυς πιστός, ἐκκαίει δὲ ψεύδη δόλιος.
26ἐν φόβῳ κυρίου ἐλπὶς ἰσχύος,
τοῖς δὲ τέκνοις αὐτοῦ καταλείπει ἔρεισµα.
27πρόσταγµα κυρίου πηγὴ ζωῆς,
ποιεῖ δὲ ἐκκλίνειν ἐκ παγίδος θανάτου.
28ἐν πολλῷ ἔθνει δόξα βασιλέως,
ἐν δὲ ἐκλείψει λαοῦ συντριβὴ δυνάστου.
29µακρόθυµος ἀνὴρ πολὺς ἐν φρονήσει, ὁ δὲ ὀλιγόψυχος ἰσχυρῶς ἄφρων.
30πραύ̈θυµος ἀνὴρ καρδίας ἰατρός, σὴς δὲ ὀστέων καρδία αἰσθητική.
31ὁ συκοφαντῶν πένητα παροξύνει τὸν ποιήσαντα αὐτόν, ὁ δὲ τιµῶν αὐτὸν ἐλεᾷ πτωχόν.
32ἐν κακίᾳ αὐτοῦ ἀπωσθήσεται ἀσεβής,
ὁ δὲ πεποιθὼς τῇ ἑαυτοῦ ὁσιότητι δίκαιος.
33ἐν καρδίᾳ ἀγαθῇ ἀνδρὸς σοφία,
ἐν δὲ καρδίᾳ ἀφρόνων οὐ διαγινώσκεται.
34δικαιοσύνη ὑψοῖ ἔθνος, ἐλασσονοῦσι δὲ φυλὰς ἁµαρτίαι.
35δεκτὸς βασιλεῖ ὑπηρέτης νοήµων,
τῇ δὲ ἑαυτοῦ εὐστροφίᾳ ἀφαιρεῖται ἀτιµίαν.
15	1ὀργὴ ἀπόλλυσιν καὶ φρονίµους,
ἀπόκρισις δὲ ὑποπίπτουσα ἀποστρέφει θυµόν, λόγος δὲ λυπηρὸς ἐγείρει ὀργάς.
2γλῶσσα σοφῶν καλὰ ἐπίσταται, στόµα δὲ ἀφρόνων ἀναíελεῖ κακά.
3ἐν παντὶ τόπῳ ὀφθαλµοὶ κυρίου, σκοπεύουσιν κακούς τε καὶ ἀγαθούς.
4ἴασις γλώσσης δένδρον ζωῆς,
ὁ δὲ συντηρῶν αὐτὴν πλησθήσεται πνεύµατος.
5ἄφρων µυκτηρίζει παιδείαν πατρός,
ὁ δὲ φυλάσσων ἐντολὰς πανουργότερος.
6ἐν πλεοναζούσῃ δικαιοσύνῃ ἰσχὺς πολλή, οἱ δὲ ἀσεβεῖς ὁλόρριζοι ἐκ γῆς ὀλοῦνται.
οἴκοις δικαίων ἰσχὺς πολλή, καρποὶ δὲ ἀσεβῶν ἀπολοῦνται.
7χείλη σοφῶν δέδεται αἰσθήσει, καρδίαι δὲ ἀφρόνων οὐκ ἀσφαλεῖς.
8θυσίαι ἀσεβῶν βδέλυγµα κυρίῳ,
εὐχαὶ δὲ κατευθυνόντων δεκταὶ παρ’ αὐτῷ.
9βδέλυγµα κυρίῳ ὁδοὶ ἀσεβοῦς, διώκοντας δὲ δικαιοσύνην ἀγαπᾷ.
10παιδεία ἀκάκου γνωρίζεται ὑπὸ τῶν παριόντων,
οἱ δὲ µισοῦντες ἐλέγχους τελευτῶσιν αἰσχρῶς.
11ᾅδης καὶ ἀπώλεια φανερὰ παρὰ τῷ κυρίῳ, πῶς οὐχὶ καὶ αἱ καρδίαι τῶν ἀνθρώπων;
12οὐκ ἀγαπήσει ἀπαίδευτος τοὺς ἐλέγχοντας αὐτόν,
µετὰ δὲ σοφῶν οὐχ ὁµιλήσει.
13καρδίας εὐφραινοµένης πρόσωπον θάλλει, ἐν δὲ λύπαις οὔσης σκυθρωπάζει.
14καρδία ὀρθὴ ζητεῖ αἴσθησιν,
στόµα δὲ ἀπαιδεύτων γνώσεται κακά.
15πάντα τὸν χρόνον οἱ ὀφθαλµοὶ τῶν κακῶν προσδέχονται κακά, οἱ δὲ ἀγαθοὶ ἡσυχάζουσιν διὰ παντός.
16κρείσσων µικρὰ µερὶς µετὰ φόβου κυρίου ἢ θησαυροὶ µεγάλοι µετὰ ἀφοβίας.
17κρείσσων ξενισµὸς λαχάνων πρὸς φιλίαν καὶ χάριν ἢ παράθεσις µόσχων µετὰ ἔχθρας.
18ἀνὴρ θυµώδης παρασκευάζει µάχας,
µακρόθυµος δὲ καὶ τὴν µέλλουσαν καταπραύ̈νει.
18aµακρόθυµος ἀνὴρ κατασβέσει κρίσεις, ὁ δὲ ἀσεβὴς ἐγείρει µᾶλλον.
19ὁδοὶ ἀεργῶν ἐστρωµέναι ἀκάνθαις, αἱ δὲ τῶν ἀνδρείων τετριµµέναι.
20υἱὸς σοφὸς εὐφραίνει πατέρα,
υἱὸς δὲ ἄφρων µυκτηρίζει µητέρα αὐτοῦ.
21ἀνοήτου τρίβοι ἐνδεεῖς φρενῶν,
ἀνὴρ δὲ φρόνιµος κατευθύνων πορεύεται.
22ὑπερτίθενται λογισµοὺς οἱ µὴ τιµῶντες συνέδρια, ἐν δὲ καρδίαις βουλευοµένων µένει βουλή.
23οὐ µὴ ὑπακούσῃ ὁ κακὸς αὐτῇ
οὐδὲ µὴ εἴπῃ καίριόν τι καὶ καλὸν τῷ κοινῷ.
24ὁδοὶ ζωῆς διανοήµατα συνετοῦ, ἵνα ἐκκλίνας ἐκ τοῦ ᾅδου σωθῇ.
25οἴκους ὑβριστῶν κατασπᾷ κύριος, ἐστήρισεν δὲ ὅριον χήρας.
26βδέλυγµα κυρίῳ λογισµὸς ἄδικος,
ἁγνῶν δὲ ῥήσεις σεµναί.
27ἐξόλλυσιν ἑαυτὸν ὁ δωρολήµπτης,
ὁ δὲ µισῶν δώρων λήµψεις σῴζεται.
27aἐλεηµοσύναις καὶ πίστεσιν ἀποκαθαίρονται ἁµαρτίαι, τῷ δὲ φόβῳ κυρίου ἐκκλίνει πᾶς ἀπὸ κακοῦ.
28καρδίαι δικαίων µελετῶσιν πίστεις, στόµα δὲ ἀσεβῶν ἀποκρίνεται κακά.
28aδεκταὶ παρὰ κυρίῳ ὁδοὶ ἀνθρώπων δικαίων, διὰ δὲ αὐτῶν καὶ οἱ ἐχθροὶ φίλοι γίνονται.
29µακρὰν ἀπέχει ὁ θεὸς ἀπὸ ἀσεβῶν, εὐχαῖς δὲ δικαίων ἐπακούει.
29aκρείσσων ὀλίγη λῆµψις µετὰ δικαιοσύνης ἢ πολλὰ γενήµατα µετὰ ἀδικίας.
29bκαρδία ἀνδρὸς λογιζέσθω δίκαια,
ἵνα ὑπὸ τοῦ θεοῦ διορθωθῇ τὰ διαβήµατα αὐτοῦ.
30θεωρῶν ὀφθαλµὸς καλὰ εὐφραίνει καρδίαν, φήµη δὲ ἀγαθὴ πιαίνει ὀστᾶ.
32ὃς ἀπωθεῖται παιδείαν, µισεῖ ἑαυτόν·
ὁ δὲ τηρῶν ἐλέγχους ἀγαπᾷ ψυχὴν αὐτοῦ.
33φόβος θεοῦ παιδεία καὶ σοφία,
καὶ ἀρχὴ δόξης ἀποκριθήσεται αὐτῇ.
16	2πάντα τὰ ἔργα τοῦ ταπεινοῦ φανερὰ παρὰ τῷ θεῷ, οἱ δὲ ἀσεβεῖς ἐν ἡµέρᾳ κακῇ ὀλοῦνται.
5ἀκάθαρτος παρὰ θεῷ πᾶς ὑψηλοκάρδιος,
χειρὶ δὲ χεῖρας ἐµβαλὼν ἀδίκως οὐκ ἀθῳωθήσεται.
7ἀρχὴ ὁδοῦ ἀγαθῆς τὸ ποιεῖν τὰ δίκαια,
δεκτὰ δὲ παρὰ θεῷ µᾶλλον ἢ θύειν θυσίας.
8ὁ ζητῶν τὸν κύριον εὑρήσει γνῶσιν µετὰ δικαιοσύνης, οἱ δὲ ὀρθῶς ζητοῦντες αὐτὸν εὑρήσουσιν εἰρήνην.
9πάντα τὰ ἔργα τοῦ κυρίου µετὰ δικαιοσύνης, φυλάσσεται δὲ ὁ ἀσεβὴς εἰς ἡµέραν κακήν.
10µαντεῖον ἐπὶ χείλεσιν βασιλέως,
ἐν δὲ κρίσει οὐ µὴ πλανηθῇ τὸ στόµα αὐτοῦ.
11ῥοπὴ ζυγοῦ δικαιοσύνη παρὰ κυρίῳ,
τὰ δὲ ἔργα αὐτοῦ στάθµια δίκαια.
12βδέλυγµα βασιλεῖ ὁ ποιῶν κακά,
µετὰ γὰρ δικαιοσύνης ἑτοιµάζεται θρόνος ἀρχῆς.
13δεκτὰ βασιλεῖ χείλη δίκαια, λόγους δὲ ὀρθοὺς ἀγαπᾷ.
14θυµὸς βασιλέως ἄíελος θανάτου, ἀνὴρ δὲ σοφὸς ἐξιλάσεται αὐτόν.
15ἐν φωτὶ ζωῆς υἱὸς βασιλέως,
οἱ δὲ προσδεκτοὶ αὐτῷ ὥσπερ νέφος ὄψιµον.
16νοσσιαὶ σοφίας αἱρετώτεραι χρυσίου,
νοσσιαὶ δὲ φρονήσεως αἱρετώτεραι ὑπὲρ ἀργύριον.
17τρίβοι ζωῆς ἐκκλίνουσιν ἀπὸ κακῶν,
µῆκος δὲ βίου ὁδοὶ δικαιοσύνης.
ὁ δεχόµενος παιδείαν ἐν ἀγαθοῖς ἔσται,
ὁ δὲ φυλάσσων ἐλέγχους σοφισθήσεται.
ὃς φυλάσσει τὰς ἑαυτοῦ ὁδούς, τηρεῖ τὴν ἑαυτοῦ ψυχήν· ἀγαπῶν δὲ ζωὴν αὐτοῦ φείσεται στόµατος αὐτοῦ.
18πρὸ συντριβῆς ἡγεῖται ὕβρις,
πρὸ δὲ πτώµατος κακοφροσύνη.
19κρείσσων πραύ̈θυµος µετὰ ταπεινώσεως ἢ ὃς διαιρεῖται σκῦλα µετὰ ὑβριστῶν. 20συνετὸς ἐν πράγµασιν εὑρετὴς ἀγαθῶν,
πεποιθὼς δὲ ἐπὶ θεῷ µακαριστός.
21τοὺς σοφοὺς καὶ συνετοὺς φαύλους καλοῦσιν, οἱ δὲ γλυκεῖς ἐν λόγῳ πλείονα ἀκούσονται.
22πηγὴ ζωῆς ἔννοια τοῖς κεκτηµένοις, παιδεία δὲ ἀφρόνων κακή.
23καρδία σοφοῦ νοήσει τὰ ἀπὸ τοῦ ἰδίου στόµατος, ἐπὶ δὲ χείλεσιν φορέσει ἐπιγνωµοσύνην.
24κηρία µέλιτος λόγοι καλοί, γλύκασµα δὲ αὐτῶν ἴασις ψυχῆς.
25εἰσὶν ὁδοὶ δοκοῦσαι εἶναι ὀρθαὶ ἀνδρί,
τὰ µέντοι τελευταῖα αὐτῶν βλέπει εἰς πυθµένα ᾅδου.
26ἀνὴρ ἐν πόνοις πονεῖ ἑαυτῷ καὶ ἐκβιάζεται ἑαυτοῦ τὴν ἀπώλειαν,
ὁ µέντοι σκολιὸς ἐπὶ τῷ ἑαυτοῦ στόµατι φορεῖ τὴν ἀπώλειαν.
27ἀνὴρ ἄφρων ὀρύσσει ἑαυτῷ κακά,
ἐπὶ δὲ τῶν ἑαυτοῦ χειλέων θησαυρίζει πῦρ.
28ἀνὴρ σκολιὸς διαπέµπεται κακὰ
καὶ λαµπτῆρα δόλου πυρσεύει κακοῖς καὶ διαχωρίζει φίλους.
29ἀνὴρ παράνοµος ἀποπειρᾶται φίλων καὶ ἀπάγει αὐτοὺς ὁδοὺς οὐκ ἀγαθάς.
30στηρίζων ὀφθαλµοὺς αὐτοῦ λογίζεται διεστραµµένα, ὁρίζει δὲ τοῖς χείλεσιν αὐτοῦ πάντα τὰ κακά, οὗτος κάµινός ἐστιν κακίας.
31στέφανος καυχήσεως γῆρας,
ἐν δὲ ὁδοῖς δικαιοσύνης εὑρίσκεται.
32κρείσσων ἀνὴρ µακρόθυµος ἰσχυροῦ,
ὁ δὲ κρατῶν ὀργῆς κρείσσων καταλαµβανοµένου πόλιν.
33εἰς κόλπους ἐπέρχεται πάντα τοῖς ἀδίκοις, παρὰ δὲ κυρίου πάντα τὰ δίκαια.
17	1κρείσσων ψωµὸς µεθ’ ἡδονῆς ἐν εἰρήνῃ
ἢ οἶκος πλήρης πολλῶν ἀγαθῶν καὶ ἀδίκων θυµάτων µετὰ µάχης.
2οἰκέτης νοήµων κρατήσει δεσποτῶν ἀφρόνων, ἐν δὲ ἀδελφοῖς διελεῖται µέρη.
3ὥσπερ δοκιµάζεται ἐν καµίνῳ ἄργυρος καὶ χρυσός, οὕτως ἐκλεκταὶ καρδίαι παρὰ κυρίῳ.
4κακὸς ὑπακούει γλώσσης παρανόµων, δίκαιος δὲ οὐ προσέχει χείλεσιν ψευδέσιν.
5ὁ καταγελῶν πτωχοῦ παροξύνει τὸν ποιήσαντα αὐτόν, ὁ δὲ ἐπιχαίρων ἀπολλυµένῳ οὐκ ἀθῳωθήσεται·
ὁ δὲ ἐπισπλαγχνιζόµενος ἐλεηθήσεται.
6στέφανος γερόντων τέκνα τέκνων, καύχηµα δὲ τέκνων πατέρες αὐτῶν.
6aτοῦ πιστοῦ ὅλος ὁ κόσµος τῶν χρηµάτων, τοῦ δὲ ἀπίστου οὐδὲ ὀβολός.
7οὐχ ἁρµόσει ἄφρονι χείλη πιστὰ οὐδὲ δικαίῳ χείλη ψευδῆ.
8µισθὸς χαρίτων ἡ παιδεία τοῖς χρωµένοις,
οὗ δ’ ἂν ἐπιστρέψῃ, εὐοδωθήσεται.
9ὃς κρύπτει ἀδικήµατα, ζητεῖ φιλίαν·
ὃς δὲ µισεῖ κρύπτειν, διίστησιν φίλους καὶ οἰκείους.
10συντρίβει ἀπειλὴ καρδίαν φρονίµου, ἄφρων δὲ µαστιγωθεὶς οὐκ αἰσθάνεται.
11ἀντιλογίας ἐγείρει πᾶς κακός,
ὁ δὲ κύριος ἄíελον ἀνελεήµονα ἐκπέµψει αὐτῷ.
12ἐµπεσεῖται µέριµνα ἀνδρὶ νοήµονι, οἱ δὲ ἄφρονες διαλογιοῦνται κακά.
13ὃς ἀποδίδωσιν κακὰ ἀντὶ ἀγαθῶν,
οὐ κινηθήσεται κακὰ ἐκ τοῦ οἴκου αὐτοῦ.
14ἐξουσίαν δίδωσιν λόγοις ἀρχὴ δικαιοσύνης, προηγεῖται δὲ τῆς ἐνδείας στάσις καὶ µάχη.
15ὃς δίκαιον κρίνει τὸν ἄδικον, ἄδικον δὲ τὸν δίκαιον, ἀκάθαρτος καὶ βδελυκτὸς παρὰ θεῷ.
16ἵνα τί ὑπῆρξεν χρήµατα ἄφρονι;
κτήσασθαι γὰρ σοφίαν ἀκάρδιος οὐ δυνήσεται.
16aὃς ὑψηλὸν ποιεῖ τὸν ἑαυτοῦ οἶκον, ζητεῖ συντριβήν· ὁ δὲ σκολιάζων τοῦ µαθεῖν ἐµπεσεῖται εἰς κακά.
17εἰς πάντα καιρὸν φίλος ὑπαρχέτω σοι, ἀδελφοὶ δὲ ἐν ἀνάγκαις χρήσιµοι ἔστωσαν· τούτου γὰρ χάριν γεννῶνται.
18ἀνὴρ ἄφρων ἐπικροτεῖ καὶ ἐπιχαίρει ἑαυτῷ
ὡς καὶ ὁ ἐíυώµενος ἐíύῃ τὸν ἑαυτοῦ φίλον.
19φιλαµαρτήµων χαίρει µάχαις,
20ὁ δὲ σκληροκάρδιος οὐ συναντᾷ ἀγαθοῖς. ἀνὴρ εὐµετάβολος γλώσσῃ ἐµπεσεῖται εἰς κακά,
21καρδία δὲ ἄφρονος ὀδύνη τῷ κεκτηµένῳ αὐτήν. οὐκ εὐφραίνεται πατὴρ ἐπὶ υἱῷ ἀπαιδεύτῳ,
υἱὸς δὲ φρόνιµος εὐφραίνει µητέρα αὐτοῦ.
22καρδία εὐφραινοµένη εὐεκτεῖν ποιεῖ, ἀνδρὸς δὲ λυπηροῦ ξηραίνεται τὰ ὀστᾶ.
23λαµβάνοντος δῶρα ἐν κόλπῳ ἀδίκως οὐ κατευοδοῦνται ὁδοί, ἀσεβὴς δὲ ἐκκλίνει ὁδοὺς δικαιοσύνης.
24πρόσωπον συνετὸν ἀνδρὸς σοφοῦ,
οἱ δὲ ὀφθαλµοὶ τοῦ ἄφρονος ἐπ’ ἄκρα γῆς.
25ὀργὴ πατρὶ υἱὸς ἄφρων
καὶ ὀδύνη τῇ τεκούσῃ αὐτοῦ.
26ζηµιοῦν ἄνδρα δίκαιον οὐ καλόν,
οὐδὲ ὅσιον ἐπιβουλεύειν δυνάσταις δικαίοις.
27ὃς φείδεται ῥῆµα προέσθαι σκληρόν, ἐπιγνώµων·
µακρόθυµος δὲ ἀνὴρ φρόνιµος.
28ἀνοήτῳ ἐπερωτήσαντι σοφίαν σοφία λογισθήσεται, ἐνεὸν δέ τις ἑαυτὸν ποιήσας δόξει φρόνιµος εἶναι.
18	1προφάσεις ζητεῖ ἀνὴρ βουλόµενος χωρίζεσθαι ἀπὸ φίλων,
ἐν παντὶ δὲ καιρῷ ἐπονείδιστος ἔσται.
2οὐ χρείαν ἔχει σοφίας ἐνδεὴς φρενῶν·
µᾶλλον γὰρ ἄγεται ἀφροσύνῃ.
3ὅταν ἔλθῃ ἀσεβὴς εἰς βάθος κακῶν, καταφρονεῖ, ἐπέρχεται δὲ αὐτῷ ἀτιµία καὶ ὄνειδος.
4ὕδωρ βαθὺ λόγος ἐν καρδίᾳ ἀνδρός, ποταµὸς δὲ ἀναπηδύει καὶ πηγὴ ζωῆς.
5θαυµάσαι πρόσωπον ἀσεβοῦς οὐ καλόν, οὐδὲ ὅσιον ἐκκλίνειν τὸ δίκαιον ἐν κρίσει.
6χείλη ἄφρονος ἄγουσιν αὐτὸν εἰς κακά,
τὸ δὲ στόµα αὐτοῦ τὸ θρασὺ θάνατον ἐπικαλεῖται.
7στόµα ἄφρονος συντριβὴ αὐτῷ,
τὰ δὲ χείλη αὐτοῦ παγὶς τῇ ψυχῇ αὐτοῦ.
8ὀκνηροὺς καταβάλλει φόβος,
ψυχαὶ δὲ ἀνδρογύνων πεινάσουσιν.
9ὁ µὴ ἰώµενος ἑαυτὸν ἐν τοῖς ἔργοις αὐτοῦ ἀδελφός ἐστιν τοῦ λυµαινοµένου ἑαυτόν.
10ἐκ µεγαλωσύνης ἰσχύος ὄνοµα κυρίου, αὐτῷ δὲ προσδραµόντες δίκαιοι ὑψοῦνται.
11ὕπαρξις πλουσίου ἀνδρὸς πόλις ὀχυρά, ἡ δὲ δόξα αὐτῆς µέγα ἐπισκιάζει.
12πρὸ συντριβῆς ὑψοῦται καρδία ἀνδρός, καὶ πρὸ δόξης ταπεινοῦται.
13ὃς ἀποκρίνεται λόγον πρὶν ἀκοῦσαι, ἀφροσύνη αὐτῷ ἐστιν καὶ ὄνειδος.
14θυµὸν ἀνδρὸς πραύ̈νει θεράπων φρόνιµος· ὀλιγόψυχον δὲ ἄνδρα τίς ὑποίσει;
15καρδία φρονίµου κτᾶται αἴσθησιν, ὦτα δὲ σοφῶν ζητεῖ ἔννοιαν.
16δόµα ἀνθρώπου ἐµπλατύνει αὐτὸν
καὶ παρὰ δυνάσταις καθιζάνει αὐτόν.
17δίκαιος ἑαυτοῦ κατήγορος ἐν πρωτολογίᾳ· ὡς δ’ ἂν ἐπιβάλῃ ὁ ἀντίδικος, ἐλέγχεται.
18ἀντιλογίας παύει κλῆρος, ἐν δὲ δυνάσταις ὁρίζει.
19ἀδελφὸς ὑπὸ ἀδελφοῦ βοηθούµενος ὡς πόλις ὀχυρὰ καὶ ὑψηλή, ἰσχύει δὲ ὥσπερ τεθεµελιωµένον βασίλειον.
20ἀπὸ καρπῶν στόµατος ἀνὴρ πίµπλησιν κοιλίαν αὐτοῦ, ἀπὸ δὲ καρπῶν χειλέων αὐτοῦ ἐµπλησθήσεται.
21θάνατος καὶ ζωὴ ἐν χειρὶ γλώσσης,
οἱ δὲ κρατοῦντες αὐτῆς ἔδονται τοὺς καρποὺς αὐτῆς.
22ὃς εὗρεν γυναῖκα ἀγαθήν, εὗρεν χάριτας, ἔλαβεν δὲ παρὰ θεοῦ ἱλαρότητα.
22aὃς ἐκβάλλει γυναῖκα ἀγαθήν, ἐκβάλλει τὰ ἀγαθά· ὁ δὲ κατέχων µοιχαλίδα ἄφρων καὶ ἀσεβής.
19	3ἀφροσύνη ἀνδρὸς λυµαίνεται τὰς ὁδοὺς αὐτοῦ,
τὸν δὲ θεὸν αἰτιᾶται τῇ καρδίᾳ αὐτοῦ.
4πλοῦτος προστίθησιν φίλους πολλούς,
ὁ δὲ πτωχὸς καὶ ἀπὸ τοῦ ὑπάρχοντος φίλου λείπεται.
5µάρτυς ψευδὴς οὐκ ἀτιµώρητος ἔσται,
ὁ δὲ ἐγκαλῶν ἀδίκως οὐ διαφεύξεται.
6πολλοὶ θεραπεύουσιν πρόσωπα βασιλέων, πᾶς δὲ ὁ κακὸς γίνεται ὄνειδος ἀνδρί.
7πᾶς, ὃς ἀδελφὸν πτωχὸν µισεῖ,
καὶ φιλίας µακρὰν ἔσται.
ἔννοια ἀγαθὴ τοῖς εἰδόσιν αὐτὴν ἐíιεῖ, ἀνὴρ δὲ φρόνιµος εὑρήσει αὐτήν.
ὁ πολλὰ κακοποιῶν τελεσιουργεῖ κακίαν·
ὃς δὲ ἐρεθίζει λόγους, οὐ σωθήσεται.
8ὁ κτώµενος φρόνησιν ἀγαπᾷ ἑαυτόν·
ὃς δὲ φυλάσσει φρόνησιν, εὑρήσει ἀγαθά.
9µάρτυς ψευδὴς οὐκ ἀτιµώρητος ἔσται·
ὃς δ’ ἂν ἐκκαύσῃ κακίαν, ἀπολεῖται ὑπ’ αὐτῆς.
10οὐ συµφέρει ἄφρονι τρυφή,
καὶ ἐὰν οἰκέτης ἄρξηται µεθ’ ὕβρεως δυναστεύειν.
11ἐλεήµων ἀνὴρ µακροθυµεῖ,
τὸ δὲ καύχηµα αὐτοῦ ἐπέρχεται παρανόµοις.
12βασιλέως ἀπειλὴ ὁµοία βρυγµῷ λέοντος·
ὥσπερ δὲ δρόσος ἐπὶ χόρτῳ, οὕτως τὸ ἱλαρὸν αὐτοῦ.
13αἰσχύνη πατρὶ υἱὸς ἄφρων,
καὶ οὐχ ἁγναὶ εὐχαὶ ἀπὸ µισθώµατος ἑταίρας.
14οἶκον καὶ ὕπαρξιν µερίζουσιν πατέρες παισίν, παρὰ δὲ θεοῦ ἁρµόζεται γυνὴ ἀνδρί.
15δειλία κατέχει ἀνδρογύναιον, ψυχὴ δὲ ἀεργοῦ πεινάσει.
16ὃς φυλάσσει ἐντολήν, τηρεῖ τὴν ἑαυτοῦ ψυχήν· ὁ δὲ καταφρονῶν τῶν ἑαυτοῦ ὁδῶν ἀπολεῖται.
17δανίζει θεῷ ὁ ἐλεῶν πτωχόν,
κατὰ δὲ τὸ δόµα αὐτοῦ ἀνταποδώσει αὐτῷ.
18παίδευε υἱόν σου, οὕτως γὰρ ἔσται εὔελπις· εἰς δὲ ὕβριν µὴ ἐπαίρου τῇ ψυχῇ σου.
19κακόφρων ἀνὴρ πολλὰ ζηµιωθήσεται·
ἐὰν δὲ λοιµεύηται, καὶ τὴν ψυχὴν αὐτοῦ προσθήσει.
20ἄκουε, υἱέ, παιδείαν πατρός σου, ἵνα σοφὸς γένῃ ἐπ’ ἐσχάτων σου.
21πολλοὶ λογισµοὶ ἐν καρδίᾳ ἀνδρός,
ἡ δὲ βουλὴ τοῦ κυρίου εἰς τὸν αἰῶνα µένει.
22καρπὸς ἀνδρὶ ἐλεηµοσύνη,
κρείσσων δὲ πτωχὸς δίκαιος ἢ πλούσιος ψεύστης.
23φόβος κυρίου εἰς ζωὴν ἀνδρί,
ὁ δὲ ἄφοβος αὐλισθήσεται ἐν τόποις, οὗ οὐκ ἐπισκοπεῖται γνῶσις.
24ὁ ἐγκρύπτων εἰς τὸν κόλπον αὐτοῦ χεῖρας ἀδίκως,
οὐδὲ τῷ στόµατι οὐ µὴ προσαγάγῃ αὐτάς.
25λοιµοῦ µαστιγουµένου ἄφρων πανουργότερος γίνεται· ἐὰν δὲ ἐλέγχῃς ἄνδρα φρόνιµον, νοήσει αἴσθησιν.
26ὁ ἀτιµάζων πατέρα καὶ ἀπωθούµενος µητέρα αὐτοῦ καταισχυνθήσεται καὶ ἐπονείδιστος ἔσται.
27υἱὸς ἀπολειπόµενος φυλάξαι παιδείαν πατρὸς
µελετήσει ῥήσεις κακάς.
28ὁ ἐíυώµενος παῖδα ἄφρονα καθυβρίζει δικαίωµα, στόµα δὲ ἀσεβῶν καταπίεται κρίσεις.
29ἑτοιµάζονται ἀκολάστοις µάστιγες καὶ τιµωρίαι ὤµοις ἀφρόνων.
20	1ἀκόλαστον οἶνος καὶ ὑβριστικὸν µέθη,
πᾶς δὲ ὁ συµµειγνύµενος αὐτῇ οὐκ ἔσται σοφός.
2οὐ διαφέρει ἀπειλὴ βασιλέως θυµοῦ λέοντος,
ὁ δὲ παροξύνων αὐτὸν ἁµαρτάνει εἰς τὴν ἑαυτοῦ ψυχήν.
3δόξα ἀνδρὶ ἀποστρέφεσθαι λοιδορίας, πᾶς δὲ ἄφρων τοιούτοις συµπλέκεται.
4ὀνειδιζόµενος ὀκνηρὸς οὐκ αἰσχύνεται, ὡσαύτως καὶ ὁ δανιζόµενος σῖτον ἐν ἀµήτῳ.
5ὕδωρ βαθὺ βουλὴ ἐν καρδίᾳ ἀνδρός, ἀνὴρ δὲ φρόνιµος ἐξαντλήσει αὐτήν.
6µέγα ἄνθρωπος καὶ τίµιον ἀνὴρ ἐλεήµων, ἄνδρα δὲ πιστὸν ἔργον εὑρεῖν.
7ὃς ἀναστρέφεται ἄµωµος ἐν δικαιοσύνῃ,
µακαρίους τοὺς παῖδας αὐτοῦ καταλείψει.
8ὅταν βασιλεὺς δίκαιος καθίσῃ ἐπὶ θρόνου,
οὐκ ἐναντιοῦται ἐν ὀφθαλµοῖς αὐτοῦ πᾶν πονηρόν.
9τίς καυχήσεται ἁγνὴν ἔχειν τὴν καρδίαν;
ἢ τίς παρρησιάσεται καθαρὸς εἶναι ἀπὸ ἁµαρτιῶν; 9aκακολογοῦντος πατέρα ἢ µητέρα σβεσθήσεται λαµπτήρ, αἱ δὲ κόραι τῶν ὀφθαλµῶν αὐτοῦ ὄψονται σκότος.
9bµερὶς ἐπισπουδαζοµένη ἐν πρώτοις
ἐν τοῖς τελευταίοις οὐκ εὐλογηθήσεται.
9cµὴ εἴπῃς Τείσοµαι τὸν ἐχθρόν·
ἀλλὰ ὑπόµεινον τὸν κύριον, ἵνα σοι βοηθήσῃ.
10στάθµιον µέγα καὶ µικρὸν καὶ µέτρα δισσά, ἀκάθαρτα ἐνώπιον κυρίου καὶ ἀµφότερα.
11καὶ ὁ ποιῶν αὐτὰ ἐν τοῖς ἐπιτηδεύµασιν αὐτοῦ συµποδισθήσεται, νεανίσκος µετὰ ὁσίου, καὶ εὐθεῖα ἡ ὁδὸς αὐτοῦ.
12οὖς ἀκούει καὶ ὀφθαλµὸς ὁρᾷ· κυρίου ἔργα καὶ ἀµφότερα.
13µὴ ἀγάπα καταλαλεῖν, ἵνα µὴ ἐξαρθῇς·
διάνοιξον τοὺς ὀφθαλµούς σου καὶ ἐµπλήσθητι ἄρτων.
23βδέλυγµα κυρίῳ δισσὸν στάθµιον,
καὶ ζυγὸς δόλιος οὐ καλὸν ἐνώπιον αὐτοῦ. 24παρὰ κυρίου εὐθύνεται τὰ διαβήµατα ἀνδρί· θνητὸς δὲ πῶς ἂν νοήσαι τὰς ὁδοὺς αὐτοῦ;
25παγὶς ἀνδρὶ ταχύ τι τῶν ἰδίων ἁγιάσαι·
µετὰ γὰρ τὸ εὔξασθαι µετανοεῖν γίνεται.
26λικµήτωρ ἀσεβῶν βασιλεὺς σοφὸς καὶ ἐπιβαλεῖ αὐτοῖς τροχόν.
27φῶς κυρίου πνοὴ ἀνθρώπων, ὃς ἐρευνᾷ ταµιεῖα κοιλίας.
28ἐλεηµοσύνη καὶ ἀλήθεια φυλακὴ βασιλεῖ
καὶ περικυκλώσουσιν ἐν δικαιοσύνῃ τὸν θρόνον αὐτοῦ.
29κόσµος νεανίαις σοφία,
δόξα δὲ πρεσβυτέρων πολιαί.
30ὑπώπια καὶ συντρίµµατα συναντᾷ κακοῖς, πληγαὶ δὲ εἰς ταµιεῖα κοιλίας.
21	1ὥσπερ ὁρµὴ ὕδατος, οὕτως καρδία βασιλέως ἐν χειρὶ θεοῦ·
οὗ ἐὰν θέλων νεύσῃ, ἐκεῖ ἔκλινεν αὐτήν.
2πᾶς ἀνὴρ φαίνεται ἑαυτῷ δίκαιος, κατευθύνει δὲ καρδίας κύριος.
3ποιεῖν δίκαια καὶ ἀληθεύειν
ἀρεστὰ παρὰ θεῷ µᾶλλον ἢ θυσιῶν αἷµα.
4µεγαλόφρων ἐφ’ ὕβρει θρασυκάρδιος, λαµπτὴρ δὲ ἀσεβῶν ἁµαρτία.
6ὁ ἐνεργῶν θησαυρίσµατα γλώσσῃ ψευδεῖ
µάταια διώκει ἐπὶ παγίδας θανάτου.
7ὄλεθρος ἀσεβέσιν ἐπιξενωθήσεται·
οὐ γὰρ βούλονται πράσσειν τὰ δίκαια.
8πρὸς τοὺς σκολιοὺς σκολιὰς ὁδοὺς ἀποστέλλει ὁ θεός· ἁγνὰ γὰρ καὶ ὀρθὰ τὰ ἔργα αὐτοῦ.
9κρεῖσσον οἰκεῖν ἐπὶ γωνίας ὑπαίθρου
ἢ ἐν κεκονιαµένοις µετὰ ἀδικίας καὶ ἐν οἴκῳ κοινῷ.
10ψυχὴ ἀσεβοῦς οὐκ ἐλεηθήσεται ὑπ’ οὐδενὸς τῶν ἀνθρώπων.
11ζηµιουµένου ἀκολάστου πανουργότερος γίνεται ὁ ἄκακος, συνίων δὲ σοφὸς δέξεται γνῶσιν.
12συνίει δίκαιος καρδίας ἀσεβῶν καὶ φαυλίζει ἀσεβεῖς ἐν κακοῖς.
13ὃς φράσσει τὰ ὦτα τοῦ µὴ ἐπακοῦσαι ἀσθενοῦς,
καὶ αὐτὸς ἐπικαλέσεται, καὶ οὐκ ἔσται ὁ εἰσακούων.
14δόσις λάθριος ἀνατρέπει ὀργάς,
δώρων δὲ ὁ φειδόµενος θυµὸν ἐγείρει ἰσχυρόν.
15εὐφροσύνη δικαίων ποιεῖν κρίµα,
ὅσιος δὲ ἀκάθαρτος παρὰ κακούργοις.
16ἀνὴρ πλανώµενος ἐξ ὁδοῦ δικαιοσύνης ἐν συναγωγῇ γιγάντων ἀναπαύσεται.
17ἀνὴρ ἐνδεὴς ἀγαπᾷ εὐφροσύνην φιλῶν οἶνον καὶ ἔλαιον εἰς πλοῦτον· 18περικάθαρµα δὲ δικαίου ἄνοµος.
19κρεῖσσον οἰκεῖν ἐν γῇ ἐρήµῳ
ἢ µετὰ γυναικὸς µαχίµου καὶ γλωσσώδους καὶ ὀργίλου.
20θησαυρὸς ἐπιθυµητὸς ἀναπαύσεται ἐπὶ στόµατος σοφοῦ, ἄφρονες δὲ ἄνδρες καταπίονται αὐτόν.
21ὁδὸς δικαιοσύνης καὶ ἐλεηµοσύνης εὑρήσει ζωὴν καὶ δόξαν.
22πόλεις ὀχυρὰς ἐπέβη σοφὸς
καὶ καθεῖλεν τὸ ὀχύρωµα, ἐφ’ ᾧ ἐπεποίθεισαν οἱ ἀσεβεῖς.
23ὃς φυλάσσει τὸ στόµα αὐτοῦ καὶ τὴν γλῶσσαν, διατηρεῖ ἐκ θλίψεως τὴν ψυχὴν αὐτοῦ.
24θρασὺς καὶ αὐθάδης καὶ ἀλαζὼν λοιµὸς καλεῖται· ὃς δὲ µνησικακεῖ, παράνοµος.
25ἐπιθυµίαι ὀκνηρὸν ἀποκτείνουσιν·
οὐ γὰρ προαιροῦνται αἱ χεῖρες αὐτοῦ ποιεῖν τι.
26ἀσεβὴς ἐπιθυµεῖ ὅλην τὴν ἡµέραν ἐπιθυµίας κακάς, ὁ δὲ δίκαιος ἐλεᾷ καὶ οἰκτίρει ἀφειδῶς.
27θυσίαι ἀσεβῶν βδέλυγµα κυρίῳ·
καὶ γὰρ παρανόµως προσφέρουσιν αὐτάς.
28µάρτυς ψευδὴς ἀπολεῖται,
ἀνὴρ δὲ ὑπήκοος φυλασσόµενος λαλήσει. 29ἀσεβὴς ἀνὴρ ἀναιδῶς ὑφίσταται προσώπῳ, ὁ δὲ εὐθὴς αὐτὸς συνίει τὰς ὁδοὺς αὐτοῦ.
30οὐκ ἔστιν σοφία, οὐκ ἔστιν ἀνδρεία, οὐκ ἔστιν βουλὴ πρὸς τὸν ἀσεβῆ.
31ἵππος ἑτοιµάζεται εἰς ἡµέραν πολέµου, παρὰ δὲ κυρίου ἡ βοήθεια.
22	1αἱρετώτερον ὄνοµα καλὸν ἢ πλοῦτος πολύς,
ὑπὲρ δὲ ἀργύριον καὶ χρυσίον χάρις ἀγαθή.
2πλούσιος καὶ πτωχὸς συνήντησαν ἀλλήλοις, ἀµφοτέρους δὲ ὁ κύριος ἐποίησεν.
3πανοῦργος ἰδὼν πονηρὸν τιµωρούµενον κραταιῶς αὐτὸς παιδεύεται, οἱ δὲ ἄφρονες παρελθόντες ἐζηµιώθησαν.
4γενεὰ σοφίας φόβος κυρίου
καὶ πλοῦτος καὶ δόξα καὶ ζωή.
5τρίβολοι καὶ παγίδες ἐν ὁδοῖς σκολιαῖς,
ὁ δὲ φυλάσσων τὴν ἑαυτοῦ ψυχὴν ἀφέξεται αὐτῶν.
7πλούσιοι πτωχῶν ἄρξουσιν,
καὶ οἰκέται ἰδίοις δεσπόταις δανιοῦσιν.
8ὁ σπείρων φαῦλα θερίσει κακά, πληγὴν δὲ ἔργων αὐτοῦ συντελέσει.
8aἄνδρα ἱλαρὸν καὶ δότην εὐλογεῖ ὁ θεός,
µαταιότητα δὲ ἔργων αὐτοῦ συντελέσει.
9ὁ ἐλεῶν πτωχὸν αὐτὸς διατραφήσεται·
τῶν γὰρ ἑαυτοῦ ἄρτων ἔδωκεν τῷ πτωχῷ.
9aνίκην καὶ τιµὴν περιποιεῖται ὁ δῶρα δούς,
τὴν µέντοι ψυχὴν ἀφαιρεῖται τῶν κεκτηµένων.
10ἔκβαλε ἐκ συνεδρίου λοιµόν, καὶ συνεξελεύσεται αὐτῷ νεῖκος· ὅταν γὰρ καθίσῃ ἐν συνεδρίῳ, πάντας ἀτιµάζει.
11ἀγαπᾷ κύριος ὁσίας καρδίας, δεκτοὶ δὲ αὐτῷ πάντες ἄµωµοι· χείλεσιν ποιµαίνει βασιλεύς.
12οἱ δὲ ὀφθαλµοὶ κυρίου διατηροῦσιν αἴσθησιν, φαυλίζει δὲ λόγους παράνοµος.
13προφασίζεται καὶ λέγει ὀκνηρός
Λέων ἐν ταῖς ὁδοῖς, ἐν δὲ ταῖς πλατείαις φονευταί.
14βόθρος βαθὺς στόµα παρανόµου,
ὁ δὲ µισηθεὶς ὑπὸ κυρίου ἐµπεσεῖται εἰς αὐτόν.
14aεἰσὶν ὁδοὶ κακαὶ ἐνώπιον ἀνδρός,
καὶ οὐκ ἀγαπᾷ τοῦ ἀποστρέψαι ἀπ’ αὐτῶν· ἀποστρέφειν δὲ δεῖ ἀπὸ ὁδοῦ σκολιᾶς καὶ κακῆς.
15ἄνοια ἐξῆπται καρδίας νέου,
ῥάβδος δὲ καὶ παιδεία µακρὰν ἀπ’ αὐτοῦ.
16ὁ συκοφαντῶν πένητα πολλὰ ποιεῖ τὰ ἑαυτοῦ· δίδωσιν δὲ πλουσίῳ ἐπ’ ἐλάσσονι.
—————————

17Λόγοις σοφῶν παράβαλλε σὸν οὖς καὶ ἄκουε ἐµὸν λόγον, τὴν δὲ σὴν καρδίαν ἐπίστησον, ἵνα γνῷς ὅτι καλοί εἰσιν·
18καὶ ἐὰν ἐµβάλῃς αὐτοὺς εἰς τὴν καρδίαν σου, εὐφρανοῦσίν σε ἅµα ἐπὶ σοῖς χείλεσιν,
19ἵνα σου γένηται ἐπὶ κύριον ἡ ἐλπὶς καὶ γνωρίσῃ σοι τὴν ὁδὸν αὐτοῦ.
20καὶ σὺ δὲ ἀπόγραψαι αὐτὰ σεαυτῷ τρισσῶς
εἰς βουλὴν καὶ γνῶσιν ἐπὶ τὸ πλάτος τῆς καρδίας σου. 21διδάσκω οὖν σε ἀληθῆ λόγον καὶ γνῶσιν ἀγαθὴν ὑπακούειν τοῦ ἀποκρίνεσθαι λόγους ἀληθείας τοῖς προβαλλοµένοις σοι.
22Μὴ ἀποβιάζου πένητα, πτωχὸς γάρ ἐστιν, καὶ µὴ ἀτιµάσῃς ἀσθενῆ ἐν πύλαις·
23ὁ γὰρ κύριος κρινεῖ αὐτοῦ τὴν κρίσιν, καὶ ῥύσῃ σὴν ἄσυλον ψυχήν.
24µὴ ἴσθι ἑταῖρος ἀνδρὶ θυµώδει, φίλῳ δὲ ὀργίλῳ µὴ συναυλίζου, 25µήποτε µάθῃς τῶν ὁδῶν αὐτοῦ καὶ λάβῃς βρόχους τῇ σῇ ψυχῇ.
26µὴ δίδου σεαυτὸν εἰς ἐíύην αἰσχυνόµενος πρόσωπον·
27ἐὰν γὰρ µὴ ἔχῃς πόθεν ἀποτείσῃς, λήµψονται τὸ στρῶµα τὸ ὑπὸ τὰς πλευράς σου.
28µὴ µέταιρε ὅρια αἰώνια, ἃ ἔθεντο οἱ πατέρες σου.
29ὁρατικὸν ἄνδρα καὶ ὀξὺν ἐν τοῖς ἔργοις αὐτοῦ βασιλεῦσι δεῖ παρεστάναι
καὶ µὴ παρεστάναι ἀνδράσι νωθροῖς.
23	1ἐὰν καθίσῃς δειπνεῖν ἐπὶ τραπέζης δυναστῶν, νοητῶς νόει τὰ παρατιθέµενά σοι
2καὶ ἐπίβαλλε τὴν χεῖρά σου
εἰδὼς ὅτι τοιαῦτά σε δεῖ παρασκευάσαι·
3εἰ δὲ ἀπληστότερος εἶ, µὴ ἐπιθύµει τῶν ἐδεσµάτων αὐτοῦ, ταῦτα γὰρ ἔχεται ζωῆς ψευδοῦς.
4µὴ παρεκτείνου πένης ὢν πλουσίῳ, τῇ δὲ σῇ ἐννοίᾳ ἀπόσχου·
5ἐὰν ἐπιστήσῃς τὸ σὸν ὄµµα πρὸς αὐτόν, οὐδαµοῦ φανεῖται, κατεσκεύασται γὰρ αὐτῷ πτέρυγες ὥσπερ ἀετοῦ,
καὶ ὑποστρέφει εἰς τὸν οἶκον τοῦ προεστηκότος αὐτοῦ.
6µὴ συνδείπνει ἀνδρὶ βασκάνῳ
µηδὲ ἐπιθύµει τῶν βρωµάτων αὐτοῦ· 7ὃν τρόπον γὰρ εἴ τις καταπίοι τρίχα, οὕτως ἐσθίει καὶ πίνει.
8µηδὲ πρὸς σὲ εἰσαγάγῃς αὐτὸν καὶ φάγῃς τὸν ψωµόν σου µετ’ αὐτοῦ· ἐξεµέσει γὰρ αὐτὸν καὶ λυµανεῖται τοὺς λόγους σου τοὺς καλούς.
9εἰς ὦτα ἄφρονος µηδὲν λέγε,
µήποτε µυκτηρίσῃ τοὺς συνετοὺς λόγους σου.
10µὴ µεταθῇς ὅρια αἰώνια,
εἰς δὲ κτῆµα ὀρφανῶν µὴ εἰσέλθῃς·
11ὁ γὰρ λυτρούµενος αὐτοὺς κύριος κραταιός ἐστιν καὶ κρινεῖ τὴν κρίσιν αὐτῶν µετὰ σοῦ.
12δὸς εἰς παιδείαν τὴν καρδίαν σου,
τὰ δὲ ὦτά σου ἑτοίµασον λόγοις αἰσθήσεως.
13µὴ ἀπόσχῃ νήπιον παιδεύειν,
ὅτι ἐὰν πατάξῃς αὐτὸν ῥάβδῳ, οὐ µὴ ἀποθάνῃ·
14σὺ µὲν γὰρ πατάξεις αὐτὸν ῥάβδῳ, τὴν δὲ ψυχὴν αὐτοῦ ἐκ θανάτου ῥύσῃ.
15υἱέ, ἐὰν σοφὴ γένηταί σου ἡ καρδία, εὐφρανεῖς καὶ τὴν ἐµὴν καρδίαν,
16καὶ ἐνδιατρίψει λόγοις τὰ σὰ χείλη πρὸς τὰ ἐµὰ χείλη, ἐὰν ὀρθὰ ὦσιν.
—————————

17µὴ ζηλούτω ἡ καρδία σου ἁµαρτωλούς, ἀλλὰ ἐν φόβῳ κυρίου ἴσθι ὅλην τὴν ἡµέραν· 18ἐὰν γὰρ τηρήσῃς αὐτά, ἔσται σοι ἔκγονα, ἡ δὲ ἐλπίς σου οὐκ ἀποστήσεται.
19ἄκουε, υἱέ, καὶ σοφὸς γίνου καὶ κατεύθυνε ἐννοίας σῆς καρδίας· 20µὴ ἴσθι οἰνοπότης
µηδὲ ἐκτείνου συµβολαῖς κρεῶν τε ἀγορασµοῖς·
21πᾶς γὰρ µέθυσος καὶ πορνοκόπος πτωχεύσει,
καὶ ἐνδύσεται διερρηγµένα καὶ ῥακώδη πᾶς ὑπνώδης.
22ἄκουε, υἱέ, πατρὸς τοῦ γεννήσαντός σε καὶ µὴ καταφρόνει ὅτι γεγήρακέν σου ἡ µήτηρ. 24καλῶς ἐκτρέφει πατὴρ δίκαιος,
ἐπὶ δὲ υἱῷ σοφῷ εὐφραίνεται ἡ ψυχὴ αὐτοῦ· 25εὐφραινέσθω ὁ πατὴρ καὶ ἡ µήτηρ ἐπὶ σοί, καὶ χαιρέτω ἡ τεκοῦσά σε.
26δός µοι, υἱέ, σὴν καρδίαν,
οἱ δὲ σοὶ ὀφθαλµοὶ ἐµὰς ὁδοὺς τηρείτωσαν· 27πίθος γὰρ τετρηµένος ἐστὶν ἀλλότριος οἶκος, καὶ φρέαρ στενὸν ἀλλότριον·
28οὗτος γὰρ συντόµως ἀπολεῖται, καὶ πᾶς παράνοµος ἀναλωθήσεται.
29τίνι οὐαί; τίνι θόρυβος; τίνι κρίσις; τίνι ἀηδίαι καὶ λέσχαι;
τίνι συντρίµµατα διὰ κενῆς; τίνος πέλιοι οἱ ὀφθαλµοί;
30οὐ τῶν ἐγχρονιζόντων ἐν οἴνοις;
οὐ τῶν ἰχνευόντων ποῦ πότοι γίνονται;
31µὴ µεθύσκεσθε οἴνῳ, ἀλλὰ ὁµιλεῖτε ἀνθρώποις δικαίοις καὶ ὁµιλεῖτε ἐν περιπάτοις·
ἐὰν γὰρ εἰς τὰς φιάλας καὶ τὰ ποτήρια δῷς τοὺς ὀφθαλµούς σου, ὕστερον περιπατήσεις γυµνότερος ὑπέρου,
32τὸ δὲ ἔσχατον ὥσπερ ὑπὸ ὄφεως πεπληγὼς ἐκτείνεται καὶ ὥσπερ ὑπὸ κεράστου διαχεῖται αὐτῷ ὁ ἰός.
33οἱ ὀφθαλµοί σου ὅταν ἴδωσιν ἀλλοτρίαν, τὸ στόµα σου τότε λαλήσει σκολιά,
34καὶ κατακείσῃ ὥσπερ ἐν καρδίᾳ θαλάσσης καὶ ὥσπερ κυβερνήτης ἐν πολλῷ κλύδωνι· 35ἐρεῖς δέ Τύπτουσίν µε, καὶ οὐκ ἐπόνεσα, καὶ ἐνέπαιξάν µοι, ἐγὼ δὲ οὐκ ᾔδειν·
πότε ὄρθρος ἔσται, ἵνα ἐλθὼν ζητήσω µεθ’ ὧν συνελεύσοµαι;
24	1υἱέ, µὴ ζηλώσῃς κακοὺς ἄνδρας
µηδὲ ἐπιθυµήσῃς εἶναι µετ’ αὐτῶν· 2ψεύδη γὰρ µελετᾷ ἡ καρδία αὐτῶν, καὶ πόνους τὰ χείλη αὐτῶν λαλεῖ.
3µετὰ σοφίας οἰκοδοµεῖται οἶκος καὶ µετὰ συνέσεως ἀνορθοῦται·
4µετὰ αἰσθήσεως ἐµπίµπλαται ταµιεῖα ἐκ παντὸς πλούτου τιµίου καὶ καλοῦ.
5κρείσσων σοφὸς ἰσχυροῦ
καὶ ἀνὴρ φρόνησιν ἔχων γεωργίου µεγάλου· 6µετὰ κυβερνήσεως γίνεται πόλεµος, βοήθεια δὲ µετὰ καρδίας βουλευτικῆς.
7σοφία καὶ ἔννοια ἀγαθὴ ἐν πύλαις σοφῶν· σοφοὶ οὐκ ἐκκλίνουσιν ἐκ στόµατος κυρίου, 8ἀλλὰ λογίζονται ἐν συνεδρίοις.
ἀπαιδεύτοις συναντᾷ θάνατος, 9ἀποθνῄσκει δὲ ἄφρων ἐν ἁµαρτίαις· ἀκαθαρσία δὲ ἀνδρὶ λοιµῷ ἐµµολυνθήσεται
10ἐν ἡµέρᾳ κακῇ καὶ ἐν ἡµέρᾳ θλίψεως, ἕως ἂν ἐκλίπῃ.
11ῥῦσαι ἀγοµένους εἰς θάνατον καὶ ἐκπρίου κτεινοµένους, µὴ φείσῃ· 12ἐὰν δὲ εἴπῃς Οὐκ οἶδα τοῦτον,
γίνωσκε ὅτι κύριος καρδίας πάντων γινώσκει, καὶ ὁ πλάσας πνοὴν πᾶσιν αὐτὸς οἶδεν πάντα, ὃς ἀποδίδωσιν ἑκάστῳ κατὰ τὰ ἔργα αὐτοῦ.
13φάγε µέλι, υἱέ, ἀγαθὸν γὰρ κηρίον, ἵνα γλυκανθῇ σου ὁ φάρυγξ·
14οὕτως αἰσθήσῃ σοφίαν τῇ σῇ ψυχῇ·
ἐὰν γὰρ εὕρῃς, ἔσται καλὴ ἡ τελευτή σου, καὶ ἐλπίς σε οὐκ ἐγκαταλείψει.
15µὴ προσαγάγῃς ἀσεβῆ νοµῇ δικαίων
µηδὲ ἀπατηθῇς χορτασίᾳ κοιλίας·
16ἑπτάκι γὰρ πεσεῖται ὁ δίκαιος καὶ ἀναστήσεται, οἱ δὲ ἀσεβεῖς ἀσθενήσουσιν ἐν κακοῖς.
17ἐὰν πέσῃ ὁ ἐχθρός σου, µὴ ἐπιχαρῇς αὐτῷ, ἐν δὲ τῷ ὑποσκελίσµατι αὐτοῦ µὴ ἐπαίρου· 18ὅτι ὄψεται κύριος, καὶ οὐκ ἀρέσει αὐτῷ,
καὶ ἀποστρέψει τὸν θυµὸν αὐτοῦ ἀπ’ αὐτοῦ.
19µὴ χαῖρε ἐπὶ κακοποιοῖς
µηδὲ ζήλου ἁµαρτωλούς·
20οὐ γὰρ µὴ γένηται ἔκγονα πονηρῶν, λαµπτὴρ δὲ ἀσεβῶν σβεσθήσεται.
21φοβοῦ τὸν θεόν, υἱέ, καὶ βασιλέα καὶ µηθετέρῳ αὐτῶν ἀπειθήσῃς· 22ἐξαίφνης γὰρ τείσονται τοὺς ἀσεβεῖς, τὰς δὲ τιµωρίας ἀµφοτέρων τίς γνώσεται;
22aλόγον φυλασσόµενος υἱὸς ἀπωλείας ἐκτὸς ἔσται, δεχόµενος δὲ ἐδέξατο αὐτόν.
22bµηδὲν ψεῦδος ἀπὸ γλώσσης βασιλεῖ λεγέσθω,
καὶ οὐδὲν ψεῦδος ἀπὸ γλώσσης αὐτοῦ οὐ µὴ ἐξέλθῃ.
22cµάχαιρα γλῶσσα βασιλέως καὶ οὐ σαρκίνη, ὃς δ’ ἂν παραδοθῇ, συντριβήσεται·
22dἐὰν γὰρ ὀξυνθῇ ὁ θυµὸς αὐτοῦ, σὺν νεύροις ἀνθρώπους ἀναλίσκει 22eκαὶ ὀστᾶ ἀνθρώπων κατατρώγει καὶ συγκαίει ὥσπερ φλὸξ
ὥστε ἄβρωτα εἶναι νεοσσοῖς ἀετῶν.

—————————
30	1Τοὺς ἐµοὺς λόγους, υἱέ, φοβήθητι καὶ δεξάµενος αὐτοὺς µετανόει·
τάδε λέγει ὁ ἀνὴρ τοῖς πιστεύουσιν θεῷ, καὶ παύοµαι·
2ἀφρονέστατος γάρ εἰµι πάντων ἀνθρώπων, καὶ φρόνησις ἀνθρώπων οὐκ ἔστιν ἐν ἐµοί· 3θεὸς δεδίδαχέν µε σοφίαν,
καὶ γνῶσιν ἁγίων ἔγνωκα.
4τίς ἀνέβη εἰς τὸν οὐρανὸν καὶ κατέβη; τίς συνήγαγεν ἀνέµους ἐν κόλπῳ;
τίς συνέστρεψεν ὕδωρ ἐν ἱµατίῳ;
τίς ἐκράτησεν πάντων τῶν ἄκρων τῆς γῆς;
τί ὄνοµα αὐτῷ, ἢ τί ὄνοµα τοῖς τέκνοις αὐτοῦ, ἵνα γνῷς;
5πάντες λόγοι θεοῦ πεπυρωµένοι, ὑπερασπίζει δὲ αὐτὸς τῶν εὐλαβουµένων αὐτόν· 6µὴ προσθῇς τοῖς λόγοις αὐτοῦ,
ἵνα µὴ ἐλέγξῃ σε καὶ ψευδὴς γένῃ.
7δύο αἰτοῦµαι παρὰ σοῦ,
µὴ ἀφέλῃς µου χάριν πρὸ τοῦ ἀποθανεῖν µε· 8µάταιον λόγον καὶ ψευδῆ µακράν µου ποίησον, πλοῦτον δὲ καὶ πενίαν µή µοι δῷς,
σύνταξον δέ µοι τὰ δέοντα καὶ τὰ αὐτάρκη,
9ἵνα µὴ πλησθεὶς ψευδὴς γένωµαι καὶ εἴπω Τίς µε ὁρᾷ; ἢ πενηθεὶς κλέψω καὶ ὀµόσω τὸ ὄνοµα τοῦ θεοῦ.
10µὴ παραδῷς οἰκέτην εἰς χεῖρας δεσπότου.
µήποτε καταράσηταί σε καὶ ἀφανισθῇς.
11ἔκγονον κακὸν πατέρα καταρᾶται, τὴν δὲ µητέρα οὐκ εὐλογεῖ·
12ἔκγονον κακὸν δίκαιον ἑαυτὸν κρίνει, τὴν δὲ ἔξοδον αὐτοῦ οὐκ ἀπένιψεν· 13ἔκγονον κακὸν ὑψηλοὺς ὀφθαλµοὺς ἔχει, τοῖς δὲ βλεφάροις αὐτοῦ ἐπαίρεται·
14ἔκγονον κακὸν µαχαίρας τοὺς ὀδόντας ἔχει καὶ τὰς µύλας τοµίδας, ὥστε ἀναλίσκειν καὶ κατεσθίειν τοὺς ταπεινοὺς ἀπὸ τῆς γῆς καὶ τοὺς πένητας αὐτῶν ἐξ ἀνθρώπων.
—————————

23Ταῦτα δὲ λέγω ὑµῖν τοῖς σοφοῖς ἐπιγινώσκειν· αἰδεῖσθαι πρόσωπον ἐν κρίσει οὐ καλόν·
24ὁ εἰπὼν τὸν ἀσεβῆ Δίκαιός ἐστιν, ἐπικατάρατος λαοῖς ἔσται καὶ µισητὸς εἰς ἔθνη· 25οἱ δὲ ἐλέγχοντες βελτίους φανοῦνται,
ἐπ’ αὐτοὺς δὲ ἥξει εὐλογία ἀγαθή·
26χείλη δὲ φιλήσουσιν ἀποκρινόµενα λόγους ἀγαθούς.
27ἑτοίµαζε εἰς τὴν ἔξοδον τὰ ἔργα σου καὶ παρασκευάζου εἰς τὸν ἀγρὸν
καὶ πορεύου κατόπισθέν µου
καὶ ἀνοικοδοµήσεις τὸν οἶκόν σου.
28µὴ ἴσθι ψευδὴς µάρτυς ἐπὶ σὸν πολίτην
µηδὲ πλατύνου σοῖς χείλεσιν·
29µὴ εἴπῃς Ὃν τρόπον ἐχρήσατό µοι χρήσοµαι αὐτῷ, τείσοµαι δὲ αὐτὸν ἅ µε ἠδίκησεν.
30ὥσπερ γεώργιον ἀνὴρ ἄφρων,
καὶ ὥσπερ ἀµπελὼν ἄνθρωπος ἐνδεὴς φρενῶν·
31ἐὰν ἀφῇς αὐτόν, χερσωθήσεται
καὶ χορτοµανήσει ὅλος καὶ γίνεται ἐκλελειµµένος, οἱ δὲ φραγµοὶ τῶν λίθων αὐτοῦ κατασκάπτονται. 32ὕστερον ἐγὼ µετενόησα,
ἐπέβλεψα τοῦ ἐκλέξασθαι παιδείαν. 33ὀλίγον νυστάζω, ὀλίγον δὲ καθυπνῶ, ὀλίγον δὲ ἐναγκαλίζοµαι χερσὶν στήθη·
34ἐὰν δὲ τοῦτο ποιῇς, ἥξει προπορευοµένη ἡ πενία σου καὶ ἡ ἔνδειά σου ὥσπερ ἀγαθὸς δροµεύς.
—————————

15Τῇ βδέλλῃ τρεῖς θυγατέρες ἦσαν ἀγαπήσει ἀγαπώµεναι, καὶ αἱ τρεῖς αὗται οὐκ ἐνεπίµπλασαν αὐτήν,
καὶ ἡ τετάρτη οὐκ ἠρκέσθη εἰπεῖν Ἱκανόν·
16ᾅδης καὶ ἔρως γυναικὸς
καὶ τάρταρος καὶ γῆ οὐκ ἐµπιπλαµένη ὕδατος καὶ ὕδωρ καὶ πῦρ οὐ µὴ εἴπωσιν Ἀρκεῖ.
17ὀφθαλµὸν καταγελῶντα πατρὸς καὶ ἀτιµάζοντα γῆρας µητρός,
ἐκκόψαισαν αὐτὸν κόρακες ἐκ τῶν φαράíων, καὶ καταφάγοισαν αὐτὸν νεοσσοὶ ἀετῶν.
18τρία δέ ἐστιν ἀδύνατά µοι νοῆσαι, καὶ τὸ τέταρτον οὐκ ἐπιγινώσκω· 19ἴχνη ἀετοῦ πετοµένου
καὶ ὁδοὺς ὄφεως ἐπὶ πέτρας
καὶ τρίβους νηὸς ποντοπορούσης καὶ ὁδοὺς ἀνδρὸς ἐν νεότητι.
20τοιαύτη ὁδὸς γυναικὸς µοιχαλίδος,
ἥ, ὅταν πράξῃ, ἀπονιψαµένη οὐδέν φησιν πεπραχέναι ἄτοπον.
21διὰ τριῶν σείεται ἡ γῆ,
τὸ δὲ τέταρτον οὐ δύναται φέρειν·
22ἐὰν οἰκέτης βασιλεύσῃ, καὶ ἄφρων πλησθῇ σιτίων,
23καὶ οἰκέτις ἐὰν ἐκβάλῃ τὴν ἑαυτῆς κυρίαν, καὶ µισητὴ γυνὴ ἐὰν τύχῃ ἀνδρὸς ἀγαθοῦ.
24τέσσαρα δέ ἐστιν ἐλάχιστα ἐπὶ τῆς γῆς, ταῦτα δέ ἐστιν σοφώτερα τῶν σοφῶν·
25οἱ µύρµηκες, οἷς µὴ ἔστιν ἰσχὺς καὶ ἑτοιµάζονται θέρους τὴν τροφήν·
26καὶ οἱ χοιρογρύλλιοι, ἔθνος οὐκ ἰσχυρόν,
οἳ ἐποιήσαντο ἐν πέτραις τοὺς ἑαυτῶν οἴκους·
27ἀβασίλευτόν ἐστιν ἡ ἀκρὶς
καὶ ἐκστρατεύει ἀφ’ ἑνὸς κελεύσµατος εὐτάκτως· 28καὶ καλαβώτης χερσὶν ἐρειδόµενος καὶ εὐάλωτος ὢν κατοικεῖ ἐν ὀχυρώµασιν βασιλέως.
29τρία δέ ἐστιν, ἃ εὐόδως πορεύεται, καὶ τὸ τέταρτον, ὃ καλῶς διαβαίνει· 30σκύµνος λέοντος ἰσχυρότερος κτηνῶν,
ὃς οὐκ ἀποστρέφεται οὐδὲ καταπτήσσει κτῆνος, 31καὶ ἀλέκτωρ ἐµπεριπατῶν θηλείαις εὔψυχος καὶ τράγος ἡγούµενος αἰπολίου
καὶ βασιλεὺς δηµηγορῶν ἐν ἔθνει.
32ἐὰν πρόῃ σεαυτὸν εἰς εὐφροσύνην
καὶ ἐκτείνῃς τὴν χεῖρά σου µετὰ µάχης, ἀτιµασθήσῃ.
33ἄµελγε γάλα, καὶ ἔσται βούτυρον·
ἐὰν δὲ ἐκπιέζῃς µυκτῆρας, ἐξελεύσεται αἷµα·
ἐὰν δὲ ἐξέλκῃς λόγους, ἐξελεύσονται κρίσεις καὶ µάχαι.
31	1Οἱ ἐµοὶ λόγοι εἴρηνται ὑπὸ θεοῦ,
βασιλέως χρηµατισµός, ὃν ἐπαίδευσεν ἡ µήτηρ αὐτοῦ.
2τί, τέκνον, τηρήσεις; τί; ῥήσεις θεοῦ· πρωτογενές, σοὶ λέγω, υἱέ·
τί, τέκνον ἐµῆς κοιλίας; τί, τέκνον ἐµῶν εὐχῶν;
3µὴ δῷς γυναιξὶ σὸν πλοῦτον
καὶ τὸν σὸν νοῦν καὶ βίον εἰς ὑστεροβουλίαν.
4µετὰ βουλῆς πάντα ποίει,
µετὰ βουλῆς οἰνοπότει·
οἱ δυνάσται θυµώδεις εἰσίν, οἶνον δὲ µὴ πινέτωσαν,
5ἵνα µὴ πιόντες ἐπιλάθωνται τῆς σοφίας
καὶ ὀρθὰ κρῖναι οὐ µὴ δύνωνται τοὺς ἀσθενεῖς.
6δίδοτε µέθην τοῖς ἐν λύπαις καὶ οἶνον πίνειν τοῖς ἐν ὀδύναις,
7ἵνα ἐπιλάθωνται τῆς πενίας
καὶ τῶν πόνων µὴ µνησθῶσιν ἔτι.
8ἄνοιγε σὸν στόµα λόγῳ θεοῦ καὶ κρῖνε πάντας ὑγιῶς·
9ἄνοιγε σὸν στόµα καὶ κρῖνε δικαίως, διάκρινε δὲ πένητα καὶ ἀσθενῆ.
—————————
25 1Αὗται αἱ παιδεῖαι Σαλωµῶντος αἱ ἀδιάκριτοι, ἃς ἐξεγράψαντο οἱ φίλοι Εζεκιου τοῦ
βασιλέως τῆς Ιουδαίας.
2Δόξα θεοῦ κρύπτει λόγον,
δόξα δὲ βασιλέως τιµᾷ πράγµατα.
3οὐρανὸς ὑψηλός, γῆ δὲ βαθεῖα, καρδία δὲ βασιλέως ἀνεξέλεγκτος.
4τύπτε ἀδόκιµον ἀργύριον,
καὶ καθαρισθήσεται καθαρὸν ἅπαν·
5κτεῖνε ἀσεβεῖς ἐκ προσώπου βασιλέως,
καὶ κατορθώσει ἐν δικαιοσύνῃ ὁ θρόνος αὐτοῦ.
6µὴ ἀλαζονεύου ἐνώπιον βασιλέως
µηδὲ ἐν τόποις δυναστῶν ὑφίστασο·
7κρεῖσσον γάρ σοι τὸ ῥηθῆναι Ἀνάβαινε πρός µε,
ἢ ταπεινῶσαί σε ἐν προσώπῳ δυνάστου. ἃ εἶδον οἱ ὀφθαλµοί σου, λέγε.
8µὴ πρόσπιπτε εἰς µάχην ταχέως,
ἵνα µὴ µεταµεληθῇς ἐπ’ ἐσχάτων. ἡνίκα ἄν σε ὀνειδίσῃ ὁ σὸς φίλος,
9ἀναχώρει εἰς τὰ ὀπίσω, µὴ καταφρόνει,
10µή σε ὀνειδίσῃ µὲν ὁ φίλος,
ἡ δὲ µάχη σου καὶ ἡ ἔχθρα οὐκ ἀπέσται, ἀλλ’ ἔσται σοι ἴση θανάτῳ.
10aχάρις καὶ φιλία ἐλευθεροῖ,
ἃς τήρησον σεαυτῷ, ἵνα µὴ ἐπονείδιστος γένῃ, ἀλλὰ φύλαξον τὰς ὁδούς σου εὐσυναλλάκτως.
11µῆλον χρυσοῦν ἐν ὁρµίσκῳ σαρδίου, οὕτως εἰπεῖν λόγον.
12εἰς ἐνώτιον χρυσοῦν σάρδιον πολυτελὲς δέδεται, λόγος σοφὸς εἰς εὐήκοον οὖς.
13ὥσπερ ἔξοδος χιόνος ἐν ἀµήτῳ κατὰ καῦµα ὠφελεῖ, οὕτως ἄíελος πιστὸς τοὺς ἀποστείλαντας αὐτόν· ψυχὰς γὰρ τῶν αὐτῷ χρωµένων ὠφελεῖ.
14ὥσπερ ἄνεµοι καὶ νέφη καὶ ὑετοὶ ἐπιφανέστατοι, οὕτως οἱ καυχώµενοι ἐπὶ δόσει ψευδεῖ.
15ἐν µακροθυµίᾳ εὐοδία βασιλεῦσιν, γλῶσσα δὲ µαλακὴ συντρίβει ὀστᾶ.
16µέλι εὑρὼν φάγε τὸ ἱκανόν,
µήποτε πλησθεὶς ἐξεµέσῃς.
17σπάνιον εἴσαγε σὸν πόδα πρὸς τὸν σεαυτοῦ φίλον,
µήποτε πλησθείς σου µισήσῃ σε.
18ῥόπαλον καὶ µάχαιρα καὶ τόξευµα ἀκιδωτόν,
οὕτως καὶ ἀνὴρ ὁ καταµαρτυρῶν τοῦ φίλου αὐτοῦ µαρτυρίαν ψευδῆ.
19ὀδοὺς κακοῦ καὶ ποὺς παρανόµου ὀλεῖται ἐν ἡµέρᾳ κακῇ.
20ὥσπερ ὄξος ἕλκει ἀσύµφορον,
οὕτως προσπεσὸν πάθος ἐν σώµατι καρδίαν λυπεῖ.
20aὥσπερ σὴς ἱµατίῳ καὶ σκώληξ ξύλῳ, οὕτως λύπη ἀνδρὸς βλάπτει καρδίαν.
21ἐὰν πεινᾷ ὁ ἐχθρός σου, τρέφε αὐτόν, ἐὰν διψᾷ, πότιζε αὐτόν·
22τοῦτο γὰρ ποιῶν ἄνθρακας πυρὸς σωρεύσεις ἐπὶ τὴν κεφαλὴν αὐτοῦ, ὁ δὲ κύριος ἀνταποδώσει σοι ἀγαθά.
23ἄνεµος βορέας ἐξεγείρει νέφη,
πρόσωπον δὲ ἀναιδὲς γλῶσσαν ἐρεθίζει.
24κρεῖττον οἰκεῖν ἐπὶ γωνίας δώµατος
ἢ µετὰ γυναικὸς λοιδόρου ἐν οἰκίᾳ κοινῇ.
25ὥσπερ ὕδωρ ψυχρὸν ψυχῇ διψώσῃ προσηνές, οὕτως ἀíελία ἀγαθὴ ἐκ γῆς µακρόθεν.
26ὥσπερ εἴ τις πηγὴν φράσσοι καὶ ὕδατος ἔξοδον λυµαίνοιτο, οὕτως ἄκοσµον δίκαιον πεπτωκέναι ἐνώπιον ἀσεβοῦς.
27ἐσθίειν µέλι πολὺ οὐ καλόν, τιµᾶν δὲ χρὴ λόγους ἐνδόξους.
28ὥσπερ πόλις τὰ τείχη καταβεβληµένη καὶ ἀτείχιστος, οὕτως ἀνὴρ ὃς οὐ µετὰ βουλῆς τι πράσσει.
26 1ὥσπερ δρόσος ἐν ἀµήτῳ καὶ ὥσπερ ὑετὸς ἐν θέρει,
οὕτως οὐκ ἔστιν ἄφρονι τιµή.
2ὥσπερ ὄρνεα πέταται καὶ στρουθοί,
οὕτως ἀρὰ µαταία οὐκ ἐπελεύσεται οὐδενί.
3ὥσπερ µάστιξ ἵππῳ καὶ κέντρον ὄνῳ, οὕτως ῥάβδος ἔθνει παρανόµῳ.
4µὴ ἀποκρίνου ἄφρονι πρὸς τὴν ἐκείνου ἀφροσύνην, ἵνα µὴ ὅµοιος γένῃ αὐτῷ·
5ἀλλὰ ἀποκρίνου ἄφρονι κατὰ τὴν ἀφροσύνην αὐτοῦ, ἵνα µὴ φαίνηται σοφὸς παρ’ ἑαυτῷ.
6ἐκ τῶν ἑαυτοῦ ποδῶν ὄνειδος πίεται
ὁ ἀποστείλας δι’ ἀíέλου ἄφρονος λόγον.
7ἀφελοῦ πορείαν σκελῶν
καὶ παροιµίαν ἐκ στόµατος ἀφρόνων.
8ὃς ἀποδεσµεύει λίθον ἐν σφενδόνῃ, ὅµοιός ἐστιν τῷ διδόντι ἄφρονι δόξαν.
9ἄκανθαι φύονται ἐν χειρὶ τοῦ µεθύσου,
δουλεία δὲ ἐν χειρὶ τῶν ἀφρόνων.
10πολλὰ χειµάζεται πᾶσα σὰρξ ἀφρόνων· συντρίβεται γὰρ ἡ ἔκστασις αὐτῶν.
11ὥσπερ κύων ὅταν ἐπέλθῃ ἐπὶ τὸν ἑαυτοῦ ἔµετον καὶ µισητὸς γένηται, οὕτως ἄφρων τῇ ἑαυτοῦ κακίᾳ ἀναστρέψας ἐπὶ τὴν ἑαυτοῦ ἁµαρτίαν.
11aἔστιν αἰσχύνη ἐπάγουσα ἁµαρτίαν, καὶ ἔστιν αἰσχύνη δόξα καὶ χάρις.
12εἶδον ἄνδρα δόξαντα παρ’ ἑαυτῷ σοφὸν εἶναι, ἐλπίδα µέντοι ἔσχεν µᾶλλον ἄφρων αὐτοῦ.
13λέγει ὀκνηρὸς ἀποστελλόµενος εἰς ὁδόν Λέων ἐν ταῖς ὁδοῖς.
14ὥσπερ θύρα στρέφεται ἐπὶ τοῦ στρόφιíος, οὕτως ὀκνηρὸς ἐπὶ τῆς κλίνης αὐτοῦ.
15κρύψας ὀκνηρὸς τὴν χεῖρα ἐν τῷ κόλπῳ αὐτοῦ οὐ δυνήσεται ἐπενεγκεῖν ἐπὶ τὸ στόµα.
16σοφώτερος ἑαυτῷ ὀκνηρὸς φαίνεται
τοῦ ἐν πλησµονῇ ἀποκοµίζοντος ἀíελίαν.
17ὥσπερ ὁ κρατῶν κέρκου κυνός,
οὕτως ὁ προεστὼς ἀλλοτρίας κρίσεως.
18ὥσπερ οἱ ἰώµενοι προβάλλουσιν λόγους εἰς ἀνθρώπους, ὁ δὲ ἀπαντήσας τῷ λόγῳ πρῶτος ὑποσκελισθήσεται, 19οὕτως πάντες οἱ ἐνεδρεύοντες τοὺς ἑαυτῶν φίλους, ὅταν δὲ φωραθῶσιν, λέγουσιν ὅτι Παίζων ἔπραξα.
20ἐν πολλοῖς ξύλοις θάλλει πῦρ,
ὅπου δὲ οὐκ ἔστιν δίθυµος, ἡσυχάζει µάχη.
21ἐσχάρα ἄνθραξιν καὶ ξύλα πυρί,
ἀνὴρ δὲ λοίδορος εἰς ταραχὴν µάχης.
22λόγοι κερκώπων µαλακοί,
οὗτοι δὲ τύπτουσιν εἰς ταµιεῖα σπλάγχνων.
23ἀργύριον διδόµενον µετὰ δόλου ὥσπερ ὄστρακον ἡγητέον. χείλη λεῖα καρδίαν καλύπτει λυπηράν.
24χείλεσιν πάντα ἐπινεύει ἀποκλαιόµενος ἐχθρός, ἐν δὲ τῇ καρδίᾳ τεκταίνεται δόλους·
25ἐάν σου δέηται ὁ ἐχθρὸς µεγάλῃ τῇ φωνῇ, µὴ πεισθῇς· ἑπτὰ γάρ εἰσιν πονηρίαι ἐν τῇ ψυχῇ αὐτοῦ.
26ὁ κρύπτων ἔχθραν συνίστησιν δόλον,
ἐκκαλύπτει δὲ τὰς ἑαυτοῦ ἁµαρτίας εὔγνωστος ἐν συνεδρίοις.
27ὁ ὀρύσσων βόθρον τῷ πλησίον ἐµπεσεῖται εἰς αὐτόν, ὁ δὲ κυλίων λίθον ἐφ’ ἑαυτὸν κυλίει.
28γλῶσσα ψευδὴς µισεῖ ἀλήθειαν,
στόµα δὲ ἄστεγον ποιεῖ ἀκαταστασίας.
27 1µὴ καυχῶ τὰ εἰς αὔριον·
οὐ γὰρ γινώσκεις τί τέξεται ἡ ἐπιοῦσα.
2ἐγκωµιαζέτω σε ὁ πέλας καὶ µὴ τὸ σὸν στόµα, ἀλλότριος καὶ µὴ τὰ σὰ χείλη.
3βαρὺ λίθος καὶ δυσβάστακτον ἄµµος, ὀργὴ δὲ ἄφρονος βαρυτέρα ἀµφοτέρων.
4ἀνελεήµων θυµὸς καὶ ὀξεῖα ὀργή, ἀλλ’ οὐδένα ὑφίσταται ζῆλος.
5κρείσσους ἔλεγχοι ἀποκεκαλυµµένοι κρυπτοµένης φιλίας.
6ἀξιοπιστότερά ἐστιν τραύµατα φίλου ἢ ἑκούσια φιλήµατα ἐχθροῦ.
7ψυχὴ ἐν πλησµονῇ οὖσα κηρίοις ἐµπαίζει,
ψυχῇ δὲ ἐνδεεῖ καὶ τὰ πικρὰ γλυκεῖα φαίνεται.
8ὥσπερ ὅταν ὄρνεον καταπετασθῇ ἐκ τῆς ἰδίας νοσσιᾶς,
οὕτως ἄνθρωπος δουλοῦται, ὅταν ἀποξενωθῇ ἐκ τῶν ἰδίων τόπων.
9µύροις καὶ οἴνοις καὶ θυµιάµασιν τέρπεται καρδία, καταρρήγνυται δὲ ὑπὸ συµπτωµάτων ψυχή.
10φίλον σὸν ἢ φίλον πατρῷον µὴ ἐγκαταλίπῃς,
εἰς δὲ τὸν οἶκον τοῦ ἀδελφοῦ σου µὴ εἰσέλθῃς ἀτυχῶν· κρείσσων φίλος ἐíὺς ἢ ἀδελφὸς µακρὰν οἰκῶν.
11σοφὸς γίνου, υἱέ, ἵνα εὐφραίνηταί µου ἡ καρδία, καὶ ἀπόστρεψον ἀπὸ σοῦ ἐπονειδίστους λόγους.
12πανοῦργος κακῶν ἐπερχοµένων ἀπεκρύβη, ἄφρονες δὲ ἐπελθόντες ζηµίαν τείσουσιν.
13ἀφελοῦ τὸ ἱµάτιον αὐτοῦ, παρῆλθεν γάρ· ὑβριστὴς ὅστις τὰ ἀλλότρια λυµαίνεται.
14ὃς ἂν εὐλογῇ φίλον τὸ πρωὶ µεγάλῃ τῇ φωνῇ, καταρωµένου οὐδὲν διαφέρειν δόξει.
15σταγόνες ἐκβάλλουσιν ἄνθρωπον ἐν ἡµέρᾳ χειµερινῇ ἐκ τοῦ οἴκου αὐτοῦ, ὡσαύτως καὶ γυνὴ λοίδορος ἐκ τοῦ ἰδίου οἴκου.
16βορέας σκληρὸς ἄνεµος,
ὀνόµατι δὲ ἐπιδέξιος καλεῖται.
17σίδηρος σίδηρον ὀξύνει,
ἀνὴρ δὲ παροξύνει πρόσωπον ἑταίρου.
18ὃς φυτεύει συκῆν, φάγεται τοὺς καρποὺς αὐτῆς· ὃς δὲ φυλάσσει τὸν ἑαυτοῦ κύριον, τιµηθήσεται.
19ὥσπερ οὐχ ὅµοια πρόσωπα προσώποις, οὕτως οὐδὲ αἱ καρδίαι τῶν ἀνθρώπων.
20ᾅδης καὶ ἀπώλεια οὐκ ἐµπίµπλανται,
ὡσαύτως καὶ οἱ ὀφθαλµοὶ τῶν ἀνθρώπων ἄπληστοι.
20aβδέλυγµα κυρίῳ στηρίζων ὀφθαλµόν, καὶ οἱ ἀπαίδευτοι ἀκρατεῖς γλώσσῃ.
21δοκίµιον ἀργύρῳ καὶ χρυσῷ πύρωσις,
ἀνὴρ δὲ δοκιµάζεται διὰ στόµατος ἐγκωµιαζόντων αὐτόν.
21aκαρδία ἀνόµου ἐκζητεῖ κακά, καρδία δὲ εὐθὴς ἐκζητεῖ γνῶσιν.
22ἐὰν µαστιγοῖς ἄφρονα ἐν µέσῳ συνεδρίου ἀτιµάζων, οὐ µὴ περιέλῃς τὴν ἀφροσύνην αὐτοῦ.
23γνωστῶς ἐπιγνώσῃ ψυχὰς ποιµνίου σου καὶ ἐπιστήσεις καρδίαν σου σαῖς ἀγέλαις·
24ὅτι οὐ τὸν αἰῶνα ἀνδρὶ κράτος καὶ ἰσχύς, οὐδὲ παραδίδωσιν ἐκ γενεᾶς εἰς γενεάν.
25ἐπιµελοῦ τῶν ἐν τῷ πεδίῳ χλωρῶν καὶ κερεῖς πόαν καὶ σύναγε χόρτον ὀρεινόν,
26ἵνα ἔχῃς πρόβατα εἰς ἱµατισµόν· τίµα πεδίον, ἵνα ὦσίν σοι ἄρνες.
27υἱέ, παρ’ ἐµοῦ ἔχεις ῥήσεις ἰσχυρὰς εἰς τὴν ζωήν σου καὶ εἰς τὴν ζωὴν σῶν θεραπόντων.
28	1φεύγει ἀσεβὴς µηδενὸς διώκοντος,
δίκαιος δὲ ὥσπερ λέων πέποιθεν.
2δι’ ἁµαρτίας ἀσεβῶν κρίσεις ἐγείρονται, ἀνὴρ δὲ πανοῦργος κατασβέσει αὐτάς.
3ἀνδρεῖος ἐν ἀσεβείαις συκοφαντεῖ πτωχούς. ὥσπερ ὑετὸς λάβρος καὶ ἀνωφελής,
4οὕτως οἱ ἐγκαταλείποντες τὸν νόµον ἐγκωµιάζουσιν ἀσέβειαν, οἱ δὲ ἀγαπῶντες τὸν νόµον περιβάλλουσιν ἑαυτοῖς τεῖχος.
5ἄνδρες κακοὶ οὐ νοήσουσιν κρίµα,
οἱ δὲ ζητοῦντες τὸν κύριον συνήσουσιν ἐν παντί.
6κρείσσων πτωχὸς πορευόµενος ἐν ἀληθείᾳ πλουσίου ψευδοῦς.
7φυλάσσει νόµον υἱὸς συνετός·
ὃς δὲ ποιµαίνει ἀσωτίαν, ἀτιµάζει πατέρα.
8ὁ πληθύνων τὸν πλοῦτον αὐτοῦ µετὰ τόκων καὶ πλεονασµῶν τῷ ἐλεῶντι πτωχοὺς συνάγει αὐτόν.
9ὁ ἐκκλίνων τὸ οὖς αὐτοῦ τοῦ µὴ εἰσακοῦσαι νόµου
καὶ αὐτὸς τὴν προσευχὴν αὐτοῦ ἐβδέλυκται.
10ὃς πλανᾷ εὐθεῖς ἐν ὁδῷ κακῇ,
εἰς διαφθορὰν αὐτὸς ἐµπεσεῖται· οἱ δὲ ἄνοµοι διελεύσονται ἀγαθὰ καὶ οὐκ εἰσελεύσονται εἰς αὐτά.
11σοφὸς παρ’ ἑαυτῷ ἀνὴρ πλούσιος,
πένης δὲ νοήµων καταγνώσεται αὐτοῦ.
12διὰ βοήθειαν δικαίων πολλὴ γίνεται δόξα,
ἐν δὲ τόποις ἀσεβῶν ἁλίσκονται ἄνθρωποι.
13ὁ ἐπικαλύπτων ἀσέβειαν ἑαυτοῦ οὐκ εὐοδωθήσεται, ὁ δὲ ἐξηγούµενος ἐλέγχους ἀγαπηθήσεται.
14µακάριος ἀνήρ, ὃς καταπτήσσει πάντα δι’ εὐλάβειαν, ὁ δὲ σκληρὸς τὴν καρδίαν ἐµπεσεῖται κακοῖς.
15λέων πεινῶν καὶ λύκος διψῶν
ὃς τυραννεῖ πτωχὸς ὢν ἔθνους πενιχροῦ.
16βασιλεὺς ἐνδεὴς προσόδων µέγας συκοφάντης, ὁ δὲ µισῶν ἀδικίαν µακρὸν χρόνον ζήσεται.
17ἄνδρα τὸν ἐν αἰτίᾳ φόνου ὁ ἐíυώµενος φυγὰς ἔσται καὶ οὐκ ἐν ἀσφαλείᾳ.
17aπαίδευε υἱόν, καὶ ἀγαπήσει σε καὶ δώσει κόσµον τῇ σῇ ψυχῇ·
οὐ µὴ ὑπακούσῃς ἔθνει παρανόµῳ.
18ὁ πορευόµενος δικαίως βεβοήθηται,
ὁ δὲ σκολιαῖς ὁδοῖς πορευόµενος ἐµπλακήσεται.
19ὁ ἐργαζόµενος τὴν ἑαυτοῦ γῆν πλησθήσεται ἄρτων, ὁ δὲ διώκων σχολὴν πλησθήσεται πενίας.
20ἀνὴρ ἀξιόπιστος πολλὰ εὐλογηθήσεται, ὁ δὲ κακὸς οὐκ ἀτιµώρητος ἔσται.
21ὃς οὐκ αἰσχύνεται πρόσωπα δικαίων, οὐκ ἀγαθός· ὁ τοιοῦτος ψωµοῦ ἄρτου ἀποδώσεται ἄνδρα.
22σπεύδει πλουτεῖν ἀνὴρ βάσκανος
καὶ οὐκ οἶδεν ὅτι ἐλεήµων κρατήσει αὐτοῦ.
23ὁ ἐλέγχων ἀνθρώπου ὁδοὺς
χάριτας ἕξει µᾶλλον τοῦ γλωσσοχαριτοῦντος.
24ὃς ἀποβάλλεται πατέρα ἢ µητέρα καὶ δοκεῖ µὴ ἁµαρτάνειν, οὗτος κοινωνός ἐστιν ἀνδρὸς ἀσεβοῦς.
25ἄπληστος ἀνὴρ κρίνει εἰκῇ·
ὃς δὲ πέποιθεν ἐπὶ κύριον, ἐν ἐπιµελείᾳ ἔσται.
26ὃς πέποιθεν θρασείᾳ καρδίᾳ, ὁ τοιοῦτος ἄφρων· ὃς δὲ πορεύεται σοφίᾳ, σωθήσεται.
27ὃς δίδωσιν πτωχοῖς, οὐκ ἐνδεηθήσεται·
ὃς δὲ ἀποστρέφει τὸν ὀφθαλµὸν αὐτοῦ, ἐν πολλῇ ἀπορίᾳ ἔσται.
28ἐν τόποις ἀσεβῶν στένουσι δίκαιοι,
ἐν δὲ τῇ ἐκείνων ἀπωλείᾳ πληθυνθήσονται δίκαιοι.
29	1κρείσσων ἀνὴρ ἐλέγχων ἀνδρὸς σκληροτραχήλου· ἐξαπίνης γὰρ φλεγοµένου αὐτοῦ οὐκ ἔστιν ἴασις.
2ἐγκωµιαζοµένων δικαίων εὐφρανθήσονται λαοί, ἀρχόντων δὲ ἀσεβῶν στένουσιν ἄνδρες.
3ἀνδρὸς φιλοῦντος σοφίαν εὐφραίνεται πατὴρ αὐτοῦ· ὃς δὲ ποιµαίνει πόρνας, ἀπολεῖ πλοῦτον.
4βασιλεὺς δίκαιος ἀνίστησιν χώραν, ἀνὴρ δὲ παράνοµος κατασκάπτει.
5ὃς παρασκευάζεται ἐπὶ πρόσωπον τοῦ ἑαυτοῦ φίλου δίκτυον, περιβάλλει αὐτὸ τοῖς ἑαυτοῦ ποσίν.
6ἁµαρτάνοντι ἀνδρὶ µεγάλη παγίς,
δίκαιος δὲ ἐν χαρᾷ καὶ ἐν εὐφροσύνῃ ἔσται.
7ἐπίσταται δίκαιος κρίνειν πενιχροῖς, ὁ δὲ ἀσεβὴς οὐ συνήσει γνῶσιν,
καὶ πτωχῷ οὐχ ὑπάρχει νοῦς ἐπιγνώµων.
8ἄνδρες λοιµοὶ ἐξέκαυσαν πόλιν, σοφοὶ δὲ ἀπέστρεψαν ὀργήν.
9ἀνὴρ σοφὸς κρίνει ἔθνη,
ἀνὴρ δὲ φαῦλος ὀργιζόµενος καταγελᾶται καὶ οὐ καταπτήσσει.
10ἄνδρες αἱµάτων µέτοχοι µισήσουσιν ὅσιον, οἱ δὲ εὐθεῖς ἐκζητήσουσιν ψυχὴν αὐτοῦ.
11ὅλον τὸν θυµὸν αὐτοῦ ἐκφέρει ἄφρων, σοφὸς δὲ ταµιεύεται κατὰ µέρος.
12βασιλέως ὑπακούοντος λόγον ἄδικον
πάντες οἱ ὑπ’ αὐτὸν παράνοµοι.
13δανιστοῦ καὶ χρεοφειλέτου ἀλλήλοις συνελθόντων ἐπισκοπὴν ποιεῖται ἀµφοτέρων ὁ κύριος.
14βασιλέως ἐν ἀληθείᾳ κρίνοντος πτωχοὺς
ὁ θρόνος αὐτοῦ εἰς µαρτύριον κατασταθήσεται.
15πληγαὶ καὶ ἔλεγχοι διδόασιν σοφίαν,
παῖς δὲ πλανώµενος αἰσχύνει γονεῖς αὐτοῦ.
16πολλῶν ὄντων ἀσεβῶν πολλαὶ γίνονται ἁµαρτίαι,
οἱ δὲ δίκαιοι ἐκείνων πιπτόντων κατάφοβοι γίνονται.
17παίδευε υἱόν σου, καὶ ἀναπαύσει σε καὶ δώσει κόσµον τῇ ψυχῇ σου.
18οὐ µὴ ὑπάρξῃ ἐξηγητὴς ἔθνει παρανόµῳ, ὁ δὲ φυλάσσων τὸν νόµον µακαριστός.
19λόγοις οὐ παιδευθήσεται οἰκέτης σκληρός· ἐὰν γὰρ καὶ νοήσῃ, ἀλλ’ οὐχ ὑπακούσεται.
20ἐὰν ἴδῃς ἄνδρα ταχὺν ἐν λόγοις,
γίνωσκε ὅτι ἐλπίδα ἔχει µᾶλλον ἄφρων αὐτοῦ.
21ὃς κατασπαταλᾷ ἐκ παιδός, οἰκέτης ἔσται, ἔσχατον δὲ ὀδυνηθήσεται ἐφ’ ἑαυτῷ.
22ἀνὴρ θυµώδης ὀρύσσει νεῖκος,
ἀνὴρ δὲ ὀργίλος ἐξώρυξεν ἁµαρτίας.
23ὕβρις ἄνδρα ταπεινοῖ,
τοὺς δὲ ταπεινόφρονας ἐρείδει δόξῃ κύριος.
24ὃς µερίζεται κλέπτῃ, µισεῖ τὴν ἑαυτοῦ ψυχήν·
ἐὰν δὲ ὅρκου προτεθέντος ἀκούσαντες µὴ ἀναíείλωσιν, 25φοβηθέντες καὶ αἰσχυνθέντες ἀνθρώπους ὑπεσκελίσθησαν· ὁ δὲ πεποιθὼς ἐπὶ κύριον εὐφρανθήσεται.
ἀσέβεια ἀνδρὶ δίδωσιν σφάλµα·
ὃς δὲ πέποιθεν ἐπὶ τῷ δεσπότῃ, σωθήσεται.
26πολλοὶ θεραπεύουσιν πρόσωπα ἡγουµένων, παρὰ δὲ κυρίου γίνεται τὸ δίκαιον ἀνδρί.
27βδέλυγµα δικαίοις ἀνὴρ ἄδικος,
βδέλυγµα δὲ ἀνόµῳ κατευθύνουσα ὁδός.

—————————
30:1–14 uide ante 24:23, 30:15–31:9 post 24:34

—————————

10Γυναῖκα ἀνδρείαν τίς εὑρήσει;
τιµιωτέρα δέ ἐστιν λίθων πολυτελῶν ἡ τοιαύτη.
11θαρσεῖ ἐπ’ αὐτῇ ἡ καρδία τοῦ ἀνδρὸς αὐτῆς, ἡ τοιαύτη καλῶν σκύλων οὐκ ἀπορήσει· 12ἐνεργεῖ γὰρ τῷ ἀνδρὶ ἀγαθὰ πάντα τὸν βίον.
13µηρυοµένη ἔρια καὶ λίνον ἐποίησεν εὔχρηστον ταῖς χερσὶν αὐτῆς.
14ἐγένετο ὡσεὶ ναῦς ἐµπορευοµένη µακρόθεν,
συνάγει δὲ αὕτη τὸν βίον. 15καὶ ἀνίσταται ἐκ νυκτῶν καὶ ἔδωκεν βρώµατα τῷ οἴκῳ καὶ ἔργα ταῖς θεραπαίναις.
16θεωρήσασα γεώργιον ἐπρίατο,
ἀπὸ δὲ καρπῶν χειρῶν αὐτῆς κατεφύτευσεν κτῆµα.
17ἀναζωσαµένη ἰσχυρῶς τὴν ὀσφὺν αὐτῆς ἤρεισεν τοὺς βραχίονας αὐτῆς εἰς ἔργον. 18ἐγεύσατο ὅτι καλόν ἐστιν τὸ ἐργάζεσθαι,
καὶ οὐκ ἀποσβέννυται ὅλην τὴν νύκτα ὁ λύχνος αὐτῆς.
19τοὺς πήχεις αὐτῆς ἐκτείνει ἐπὶ τὰ συµφέροντα, τὰς δὲ χεῖρας αὐτῆς ἐρείδει εἰς ἄτρακτον.
20χεῖρας δὲ αὐτῆς διήνοιξεν πένητι, καρπὸν δὲ ἐξέτεινεν πτωχῷ.
21οὐ φροντίζει τῶν ἐν οἴκῳ ὁ ἀνὴρ αὐτῆς, ὅταν που χρονίζῃ· πάντες γὰρ οἱ παρ’ αὐτῆς ἐνδιδύσκονται.
22δισσὰς χλαίνας ἐποίησεν τῷ ἀνδρὶ αὐτῆς, ἐκ δὲ βύσσου καὶ πορφύρας ἑαυτῇ ἐνδύµατα.
23περίβλεπτος δὲ γίνεται ἐν πύλαις ὁ ἀνὴρ αὐτῆς,
ἡνίκα ἂν καθίσῃ ἐν συνεδρίῳ µετὰ τῶν γερόντων κατοίκων τῆς γῆς.
24σινδόνας ἐποίησεν καὶ ἀπέδοτο, περιζώµατα δὲ τοῖς Χαναναίοις.
25στόµα αὐτῆς διήνοιξεν προσεχόντως καὶ ἐννόµως καὶ τάξιν ἐστείλατο τῇ γλώσσῃ αὐτῆς.
26ἰσχὺν καὶ εὐπρέπειαν ἐνεδύσατο καὶ εὐφράνθη ἐν ἡµέραις ἐσχάταις. 27στεγναὶ διατριβαὶ οἴκων αὐτῆς, σῖτα δὲ ὀκνηρὰ οὐκ ἔφαγεν.
28τὸ στόµα δὲ ἀνοίγει σοφῶς καὶ νοµοθέσµως,
ἡ δὲ ἐλεηµοσύνη αὐτῆς ἀνέστησεν τὰ τέκνα αὐτῆς, καὶ ἐπλούτησαν, καὶ ὁ ἀνὴρ αὐτῆς ᾔνεσεν αὐτήν
29Πολλαὶ θυγατέρες ἐκτήσαντο πλοῦτον, πολλαὶ ἐποίησαν δυνατά,
σὺ δὲ ὑπέρκεισαι καὶ ὑπερῆρας πάσας.
30ψευδεῖς ἀρέσκειαι καὶ µάταιον κάλλος γυναικός· γυνὴ γὰρ συνετὴ εὐλογεῖται,
φόβον δὲ κυρίου αὕτη αἰνείτω.
31δότε αὐτῇ ἀπὸ καρπῶν χειρῶν αὐτῆς, καὶ αἰνείσθω ἐν πύλαις ὁ ἀνὴρ αὐτῆς.
