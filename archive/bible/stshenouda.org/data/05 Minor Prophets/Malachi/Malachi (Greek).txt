ΜΑΛΑΧΙΑΣ

1 1Λῆµµα λόγου κυρίου ἐπὶ τὸν Ισραηλ ἐν χειρὶ ἀíέλου αὐτοῦ· θέσθε δὴ ἐπὶ τὰς καρδίας ὑµῶν.
2Ἠγάπησα ὑµᾶς, λέγει κύριος. καὶ εἴπατε Ἐν τίνι ἠγάπησας ἡµᾶς; οὐκ ἀδελφὸς ἦν Ησαυ τοῦ Ιακωβ; λέγει κύριος· καὶ ἠγάπησα τὸν Ιακωβ, 3τὸν δὲ Ησαυ ἐµίσησα καὶ ἔταξα τὰ ὅρια αὐτοῦ εἰς ἀφανισµὸν καὶ τὴν κληρονοµίαν αὐτοῦ εἰς δόµατα ἐρήµου. 4διότι ἐρεῖ ἡ Ιδουµαία Κατέστραπται, καὶ ἐπιστρέψωµεν καὶ ἀνοικοδοµήσωµεν τὰς ἐρήµους· τάδε λέγει κύριος παντοκράτωρ Αὐτοὶ οἰκοδοµήσουσιν, καὶ ἐγὼ καταστρέψω· καὶ ἐπικληθήσεται αὐτοῖς ὅρια ἀνοµίας καὶ λαὸς ἐφ’ ὃν παρατέτακται κύριος ἕως αἰῶνος. 5καὶ οἱ ὀφθαλµοὶ ὑµῶν ὄψονται, καὶ ὑµεῖς ἐρεῖτε Ἐµεγαλύνθη κύριος ὑπεράνω τῶν ὁρίων τοῦ Ισραηλ.
6Υἱὸς δοξάζει πατέρα καὶ δοῦλος τὸν κύριον αὐτοῦ. καὶ εἰ πατήρ εἰµι ἐγώ, ποῦ ἐστιν ἡ δόξα µου; καὶ εἰ κύριός εἰµι ἐγώ, ποῦ ἐστιν ὁ φόβος µου; λέγει κύριος παντοκράτωρ. ὑµεῖς οἱ ἱερεῖς οἱ φαυλίζοντες τὸ ὄνοµά µου· καὶ εἴπατε Ἐν τίνι ἐφαυλίσαµεν τὸ ὄνοµά σου; 7προσάγοντες πρὸς τὸ θυσιαστήριόν µου ἄρτους ἠλισγηµένους. καὶ εἴπατε Ἐν τίνι ἠλισγήσαµεν αὐτούς; ἐν τῷ λέγειν ὑµᾶς Τράπεζα κυρίου ἐξουδενωµένη ἐστὶν καὶ τὰ ἐπιτιθέµενα βρώµατα ἐξουδενωµένα. 8διότι ἐὰν προσαγάγητε τυφλὸν εἰς θυσίαν, οὐ κακόν; καὶ ἐὰν προσαγάγητε χωλὸν ἢ ἄρρωστον, οὐ κακόν; προσάγαγε δὴ αὐτὸ τῷ ἡγουµένῳ σου, εἰ προσδέξεται αὐτό, εἰ λήµψεται πρόσωπόν σου, λέγει κύριος παντοκράτωρ. 9καὶ νῦν ἐξιλάσκεσθε τὸ πρόσωπον τοῦ θεοῦ ὑµῶν καὶ δεήθητε αὐτοῦ· ἐν χερσὶν ὑµῶν γέγονεν ταῦτα· εἰ λήµψοµαι ἐξ ὑµῶν πρόσωπα ὑµῶν; λέγει κύριος παντοκράτωρ. 10διότι καὶ ἐν ὑµῖν συγκλεισθήσονται θύραι, καὶ οὐκ ἀνάψετε τὸ θυσιαστήριόν µου δωρεάν· οὐκ ἔστιν µου θέληµα ἐν ὑµῖν, λέγει κύριος παντοκράτωρ, καὶ θυσίαν οὐ προσδέξοµαι ἐκ τῶν χειρῶν ὑµῶν. 11διότι ἀπ’ ἀνατολῶν ἡλίου ἕως δυσµῶν τὸ ὄνοµά µου δεδόξασται ἐν τοῖς ἔθνεσιν, καὶ ἐν παντὶ τόπῳ θυµίαµα προσάγεται τῷ ὀνόµατί µου καὶ θυσία καθαρά, διότι µέγα τὸ ὄνοµά µου ἐν τοῖς ἔθνεσιν, λέγει κύριος παντοκράτωρ. 12ὑµεῖς δὲ βεβηλοῦτε αὐτὸ ἐν τῷ λέγειν ὑµᾶς Τράπεζα κυρίου ἠλισγηµένη ἐστίν, καὶ τὰ ἐπιτιθέµενα ἐξουδένωνται βρώµατα αὐτοῦ. 13καὶ εἴπατε Ταῦτα ἐκ κακοπαθείας ἐστίν, καὶ ἐξεφύσησα αὐτὰ λέγει κύριος παντοκράτωρ· καὶ εἰσεφέρετε ἁρπάγµατα καὶ τὰ χωλὰ καὶ τὰ ἐνοχλούµενα· καὶ ἐὰν φέρητε τὴν θυσίαν, εἰ προσδέξοµαι αὐτὰ ἐκ τῶν χειρῶν ὑµῶν; λέγει κύριος παντοκράτωρ. 14καὶ ἐπικατάρατος ὃς ἦν δυνατὸς καὶ ὑπῆρχεν ἐν τῷ ποιµνίῳ αὐτοῦ ἄρσεν καὶ εὐχὴ αὐτοῦ ἐπ’ αὐτῷ καὶ θύει διεφθαρµένον τῷ κυρίῳ· διότι βασιλεὺς µέγας ἐγώ εἰµι, λέγει κύριος παντοκράτωρ, καὶ τὸ ὄνοµά µου ἐπιφανὲς ἐν τοῖς ἔθνεσιν.
2 1Καὶ νῦν ἡ ἐντολὴ αὕτη πρὸς ὑµᾶς, οἱ ἱερεῖς· 2ἐὰν µὴ ἀκούσητε, καὶ ἐὰν µὴ θῆσθε εἰς τὴν
καρδίαν ὑµῶν τοῦ δοῦναι δόξαν τῷ ὀνόµατί µου, λέγει κύριος παντοκράτωρ, καὶ ἐξαποστελῶ ἐφ’ ὑµᾶς τὴν κατάραν καὶ ἐπικαταράσοµαι τὴν εὐλογίαν ὑµῶν καὶ καταράσοµαι αὐτήν· καὶ διασκεδάσω τὴν εὐλογίαν ὑµῶν, καὶ οὐκ ἔσται ἐν ὑµῖν, ὅτι ὑµεῖς οὐ τίθεσθε εἰς τὴν καρδίαν ὑµῶν. 3ἰδοὺ ἐγὼ
ἀφορίζω ὑµῖν τὸν ὦµον καὶ σκορπιῶ ἤνυστρον ἐπὶ τὰ πρόσωπα ὑµῶν, ἤνυστρον ἑορτῶν ὑµῶν, καὶ λήµψοµαι ὑµᾶς εἰς τὸ αὐτό· 4καὶ ἐπιγνώσεσθε διότι ἐγὼ ἐξαπέσταλκα πρὸς ὑµᾶς τὴν ἐντολὴν ταύτην τοῦ εἶναι τὴν διαθήκην µου πρὸς τοὺς Λευίτας, λέγει κύριος παντοκράτωρ. 5ἡ διαθήκη µου ἦν µετ’ αὐτοῦ τῆς ζωῆς καὶ τῆς εἰρήνης, καὶ ἔδωκα αὐτῷ ἐν φόβῳ φοβεῖσθαί µε καὶ ἀπὸ προσώπου ὀνόµατός
µου στέλλεσθαι αὐτόν. 6νόµος ἀληθείας ἦν ἐν τῷ στόµατι αὐτοῦ, καὶ ἀδικία οὐχ εὑρέθη ἐν χείλεσιν αὐτοῦ· ἐν εἰρήνῃ κατευθύνων ἐπορεύθη µετ’ ἐµοῦ καὶ πολλοὺς ἐπέστρεψεν ἀπὸ ἀδικίας. 7ὅτι χείλη ἱερέως φυλάξεται γνῶσιν, καὶ νόµον ἐκζητήσουσιν ἐκ στόµατος αὐτοῦ, διότι ἄíελος κυρίου παντοκράτορός ἐστιν. 8ὑµεῖς δὲ ἐξεκλίνατε ἐκ τῆς ὁδοῦ καὶ πολλοὺς ἠσθενήσατε ἐν νόµῳ, διεφθείρατε τὴν διαθήκην τοῦ Λευι, λέγει κύριος παντοκράτωρ. 9κἀγὼ δέδωκα ὑµᾶς ἐξουδενωµένους καὶ παρειµένους εἰς πάντα τὰ ἔθνη, ἀνθ’ ὧν ὑµεῖς οὐκ ἐφυλάξασθε τὰς ὁδούς µου, ἀλλὰ ἐλαµβάνετε πρόσωπα ἐν νόµῳ.
10Οὐχὶ θεὸς εἷς ἔκτισεν ὑµᾶς; οὐχὶ πατὴρ εἷς πάντων ὑµῶν; τί ὅτι ἐγκατελίπετε ἕκαστος τὸν ἀδελφὸν αὐτοῦ τοῦ βεβηλῶσαι τὴν διαθήκην τῶν πατέρων ὑµῶν; 11ἐγκατελείφθη Ιουδας, καὶ βδέλυγµα ἐγένετο ἐν τῷ Ισραηλ καὶ ἐν Ιερουσαληµ, διότι ἐβεβήλωσεν Ιουδας τὰ ἅγια κυρίου, ἐν οἷς ἠγάπησεν, καὶ ἐπετήδευσεν εἰς θεοὺς ἀλλοτρίους. 12ἐξολεθρεύσει κύριος τὸν ἄνθρωπον τὸν ποιοῦντα ταῦτα, ἕως καὶ ταπεινωθῇ ἐκ σκηνωµάτων Ιακωβ καὶ ἐκ προσαγόντων θυσίαν τῷ κυρίῳ παντοκράτορι. 13καὶ ταῦτα, ἃ ἐµίσουν, ἐποιεῖτε· ἐκαλύπτετε δάκρυσιν τὸ θυσιαστήριον κυρίου καὶ κλαυθµῷ καὶ στεναγµῷ ἐκ κόπων. ἔτι ἄξιον ἐπιβλέψαι εἰς θυσίαν ἢ λαβεῖν δεκτὸν ἐκ τῶν χειρῶν ὑµῶν; 14καὶ εἴπατε Ἕνεκεν τίνος; ὅτι κύριος διεµαρτύρατο ἀνὰ µέσον σοῦ καὶ ἀνὰ µέσον γυναικὸς νεότητός σου, ἣν ἐγκατέλιπες, καὶ αὐτὴ κοινωνός σου καὶ γυνὴ διαθήκης σου. 15καὶ οὐκ ἄMος ἐποίησεν, καὶ ὑπόλειµµα πνεύµατος αὐτοῦ. καὶ εἴπατε Τί ἄMο ἀλλ’ ἢ σπέρµα ζητεῖ ὁ θεός; καὶ φυλάξασθε ἐν τῷ πνεύµατι ὑµῶν, καὶ γυναῖκα νεότητός σου µὴ ἐγκαταλίπῃς· 16ἀλλὰ ἐὰν µισήσας ἐξαποστείλῃς, λέγει κύριος ὁ θεὸς τοῦ Ισραηλ, καὶ καλύψει ἀσέβεια ἐπὶ τὰ ἐνθυµήµατά σου, λέγει κύριος παντοκράτωρ. καὶ φυλάξασθε ἐν τῷ πνεύµατι ὑµῶν καὶ οὐ µὴ ἐγκαταλίπητε.
17Οἱ παροξύνοντες τὸν θεὸν ἐν τοῖς λόγοις ὑµῶν καὶ εἴπατε Ἐν τίνι παρωξύναµεν αὐτόν; ἐν τῷ λέγειν ὑµᾶς Πᾶς ποιῶν πονηρόν, καλὸν ἐνώπιον κυρίου, καὶ ἐν αὐτοῖς αὐτὸς εὐδόκησεν· καί Ποῦ ἐστιν ὁ θεὸς τῆς δικαιοσύνης;
3	1ἰδοὺ ἐγὼ ἐξαποστέλλω τὸν ἄíελόν µου, καὶ ἐπιβλέψεται ὁδὸν πρὸ προσώπου µου, καὶ ἐξαίφνης
ἥξει εἰς τὸν ναὸν ἑαυτοῦ κύριος, ὃν ὑµεῖς ζητεῖτε, καὶ ὁ ἄíελος τῆς διαθήκης, ὃν ὑµεῖς θέλετε· ἰδοὺ ἔρχεται, λέγει κύριος παντοκράτωρ. 2καὶ τίς ὑποµενεῖ ἡµέραν εἰσόδου αὐτοῦ; ἢ τίς ὑποστήσεται ἐν τῇ ὀπτασίᾳ αὐτοῦ; διότι αὐτὸς εἰσπορεύεται ὡς πῦρ χωνευτηρίου καὶ ὡς πόα πλυνόντων. 3καὶ καθιεῖται χωνεύων καὶ καθαρίζων ὡς τὸ ἀργύριον καὶ ὡς τὸ χρυσίον· καὶ καθαρίσει τοὺς υἱοὺς Λευι καὶ χεεῖ αὐτοὺς ὡς τὸ χρυσίον καὶ ὡς τὸ ἀργύριον· καὶ ἔσονται τῷ κυρίῳ προσάγοντες θυσίαν ἐν δικαιοσύνῃ. 4καὶ ἀρέσει τῷ κυρίῳ θυσία Ιουδα καὶ Ιερουσαληµ καθὼς αἱ ἡµέραι τοῦ αἰῶνος καὶ
καθὼς τὰ ἔτη τὰ ἔµπροσθεν. 5καὶ προσάξω πρὸς ὑµᾶς ἐν κρίσει καὶ ἔσοµαι µάρτυς ταχὺς ἐπὶ τὰς φαρµάκους καὶ ἐπὶ τὰς µοιχαλίδας καὶ ἐπὶ τοὺς ὀµνύοντας τῷ ὀνόµατί µου ἐπὶ ψεύδει καὶ ἐπὶ τοὺς ἀποστεροῦντας µισθὸν µισθωτοῦ καὶ τοὺς καταδυναστεύοντας χήραν καὶ τοὺς κονδυλίζοντας ὀρφανοὺς καὶ τοὺς ἐκκλίνοντας κρίσιν προσηλύτου καὶ τοὺς µὴ φοβουµένους µε, λέγει κύριος παντοκράτωρ.
6Διότι ἐγὼ κύριος ὁ θεὸς ὑµῶν, καὶ οὐκ ἠλλοίωµαι· καὶ ὑµεῖς, υἱοὶ Ιακωβ, οὐκ ἀπέχεσθε 7ἀπὸ τῶν ἀδικιῶν τῶν πατέρων ὑµῶν, ἐξεκλίνατε νόµιµά µου καὶ οὐκ ἐφυλάξασθε. ἐπιστρέψατε πρός µε, καὶ ἐπιστραφήσοµαι πρὸς ὑµᾶς, λέγει κύριος παντοκράτωρ. καὶ εἴπατε Ἐν τίνι ἐπιστρέψωµεν; 8εἰ πτερνιεῖ ἄνθρωπος θεόν; διότι ὑµεῖς πτερνίζετέ µε. καὶ ἐρεῖτε Ἐν τίνι ἐπτερνίκαµέν σε; ὅτι τὰ ἐπιδέκατα καὶ αἱ ἀπαρχαὶ µεθ’ ὑµῶν εἰσιν· 9καὶ ἀποβλέποντες ὑµεῖς ἀποβλέπετε, καὶ ἐµὲ ὑµεῖς πτερνίζετε· τὸ ἔθνος συνετελέσθη. 10καὶ εἰσηνέγκατε πάντα τὰ ἐκφόρια εἰς τοὺς θησαυρούς, καὶ ἐν τῷ οἴκῳ αὐτοῦ ἔσται ἡ διαρπαγὴ αὐτοῦ. ἐπισκέψασθε δὴ ἐν τούτῳ, λέγει κύριος παντοκράτωρ, ἐὰν
µὴ ἀνοίξω ὑµῖν τοὺς καταρράκτας τοῦ οὐρανοῦ καὶ ἐκχεῶ ὑµῖν τὴν εὐλογίαν µου ἕως τοῦ ἱκανωθῆναι· 11καὶ διαστελῶ ὑµῖν εἰς βρῶσιν καὶ οὐ µὴ διαφθείρω ὑµῶν τὸν καρπὸν τῆς γῆς, καὶ οὐ
µὴ ἀσθενήσῃ ὑµῶν ἡ ἄµπελος ἡ ἐν τῷ ἀγρῷ, λέγει κύριος παντοκράτωρ. 12καὶ µακαριοῦσιν ὑµᾶς πάντα τὰ ἔθνη, διότι ἔσεσθε ὑµεῖς γῆ θελητή, λέγει κύριος παντοκράτωρ.
13Ἐβαρύνατε ἐπ’ ἐµὲ τοὺς λόγους ὑµῶν, λέγει κύριος, καὶ εἴπατε Ἐν τίνι κατελαλήσαµεν κατὰ σοῦ; 14εἴπατε Μάταιος ὁ δουλεύων θεῷ, καὶ τί πλέον ὅτι ἐφυλάξαµεν τὰ φυλάγµατα αὐτοῦ καὶ διότι ἐπορεύθηµεν ἱκέται πρὸ προσώπου κυρίου παντοκράτορος; 15καὶ νῦν ἡµεῖς µακαρίζοµεν ἀλλοτρίους, καὶ ἀνοικοδοµοῦνται πάντες ποιοῦντες ἄνοµα καὶ ἀντέστησαν θεῷ καὶ ἐσώθησαν. 16Ταῦτα κατελάλησαν οἱ φοβούµενοι τὸν κύριον, ἕκαστος πρὸς τὸν πλησίον αὐτοῦ· καὶ προσέσχεν κύριος καὶ εἰσήκουσεν καὶ ἔγραψεν βιβλίον µνηµοσύνου ἐνώπιον αὐτοῦ τοῖς φοβουµένοις τὸν κύριον καὶ εὐλαβουµένοις τὸ ὄνοµα αὐτοῦ. 17καὶ ἔσονταί µοι, λέγει κύριος παντοκράτωρ, εἰς ἡµέραν, ἣν ἐγὼ ποιῶ εἰς περιποίησιν, καὶ αἱρετιῶ αὐτοὺς ὃν τρόπον αἱρετίζει ἄνθρωπος τὸν υἱὸν αὐτοῦ τὸν δουλεύοντα αὐτῷ. 18καὶ ἐπιστραφήσεσθε καὶ ὄψεσθε ἀνὰ µέσον δικαίου καὶ ἀνὰ µέσον ἀνόµου καὶ ἀνὰ µέσον τοῦ δουλεύοντος θεῷ καὶ τοῦ µὴ δουλεύοντος. 19διότι ἰδοὺ ἡµέρα κυρίου ἔρχεται καιοµένη ὡς κλίβανος καὶ φλέξει αὐτούς, καὶ ἔσονται πάντες οἱ ἀλλογενεῖς καὶ πάντες οἱ ποιοῦντες ἄνοµα καλάµη, καὶ ἀνάψει αὐτοὺς ἡ ἡµέρα ἡ ἐρχοµένη, λέγει κύριος παντοκράτωρ, καὶ οὐ µὴ ὑπολειφθῇ ἐξ αὐτῶν ῥίζα οὐδὲ κλῆµα. 20καὶ ἀνατελεῖ ὑµῖν τοῖς φοβουµένοις τὸ ὄνοµά µου ἥλιος δικαιοσύνης καὶ ἴασις ἐν ταῖς πτέρυξιν αὐτοῦ, καὶ ἐξελεύσεσθε καὶ σκιρτήσετε ὡς µοσχάρια ἐκ δεσµῶν ἀνειµένα.
21καὶ καταπατήσετε ἀνόµους, διότι ἔσονται σποδὸς ὑποκάτω τῶν ποδῶν ὑµῶν ἐν τῇ ἡµέρᾳ, ᾗ ἐγὼ ποιῶ, λέγει κύριος παντοκράτωρ. 22καὶ ἰδοὺ ἐγὼ ἀποστέλλω ὑµῖν Ηλιαν τὸν Θεσβίτην πρὶν ἐλθεῖν ἡµέραν κυρίου τὴν µεγάλην καὶ ἐπιφανῆ, 23ὃς ἀποκαταστήσει καρδίαν πατρὸς πρὸς υἱὸν καὶ καρδίαν ἀνθρώπου πρὸς τὸν πλησίον αὐτοῦ, µὴ ἔλθω καὶ πατάξω τὴν γῆν ἄρδην. 24µνήσθητε νόµου Μωυσῆ
τοῦ δούλου µου, καθότι ἐνετειλάµην αὐτῷ ἐν Χωρηβ πρὸς πάντα τὸν Ισραηλ προστάγµατα καὶ δικαιώµατα.
