ΑΜΩΣ

1 1Λόγοι Αµως, οἳ ἐγένοντο ἐν νακκαριµ ἐκ Θεκουε, οὓς εἶδεν ὑπὲρ Ιερουσαληµ ἐν ἡµέραις Οζιου βασιλέως Ιουδα καὶ ἐν ἡµέραις Ιεροβοαµ τοῦ Ιωας βασιλέως Ισραηλ πρὸ δύο ἐτῶν τοῦ σεισµοῦ. 2Καὶ εἶπεν Κύριος ἐκ Σιων ἐφθέγξατο καὶ ἐξ Ιερουσαληµ ἔδωκεν φωνὴν αὐτοῦ, καὶ ἐπένθησαν αἱ
νοµαὶ τῶν ποιµένων, καὶ ἐξηράνθη ἡ κορυφὴ τοῦ Καρµήλου.
3Καὶ εἶπεν κύριος Ἐπὶ ταῖς τρισὶν ἀσεβείαις Δαµασκοῦ καὶ ἐπὶ ταῖς τέσσαρσιν οὐκ ἀποστραφήσοµαι αὐτόν, ἀνθ’ ὧν ἔπριζον πρίοσιν σιδηροῖς τὰς ἐν γαστρὶ ἐχούσας τῶν ἐν Γαλααδ·
4Καὶ ἐξαποστελῶ πῦρ εἰς τὸν οἶκον Αζαηλ, καὶ καταφάγεται θεµέλια υἱοῦ Αδερ· 5καὶ συντρίψω
µοχλοὺς Δαµασκοῦ καὶ ἐξολεθρεύσω κατοικοῦντας ἐκ πεδίου Ων καὶ κατακόψω φυλὴν ἐξ ἀνδρῶν Χαρραν, καὶ αἰχµαλωτευθήσεται λαὸς Συρίας ἐπίκλητος, λέγει κύριος.
6Τάδε λέγει κύριος Ἐπὶ ταῖς τρισὶν ἀσεβείαις Γάζης καὶ ἐπὶ ταῖς τέσσαρσιν οὐκ ἀποστραφήσοµαι αὐτούς, ἕνεκεν τοῦ αἰχµαλωτεῦσαι αὐτοὺς αἰχµαλωσίαν τοῦ Σαλωµων τοῦ συγκλεῖσαι εἰς τὴν Ιδουµαίαν· 7καὶ ἐξαποστελῶ πῦρ ἐπὶ τὰ τείχη Γάζης, καὶ καταφάγεται θεµέλια αὐτῆς· 8καὶ ἐξολεθρεύσω κατοικοῦντας ἐξ Ἀζώτου, καὶ ἐξαρθήσεται φυλὴ ἐξ Ἀσκαλῶνος, καὶ ἐπάξω τὴν χεῖρά
µου ἐπὶ Ακκαρων, καὶ ἀπολοῦνται οἱ κατάλοιποι τῶν ἀλλοφύλων, λέγει κύριος.
9Τάδε λέγει κύριος Ἐπὶ ταῖς τρισὶν ἀσεβείαις Τύρου καὶ ἐπὶ ταῖς τέσσαρσιν οὐκ ἀποστραφήσοµαι αὐτήν, ἀνθ’ ὧν συνέκλεισαν αἰχµαλωσίαν τοῦ Σαλωµων εἰς τὴν Ιδουµαίαν καὶ οὐκ ἐµνήσθησαν διαθήκης ἀδελφῶν· 10καὶ ἐξαποστελῶ πῦρ ἐπὶ τὰ τείχη Τύρου, καὶ καταφάγεται θεµέλια αὐτῆς.
11Τάδε λέγει κύριος Ἐπὶ ταῖς τρισὶν ἀσεβείαις τῆς Ιδουµαίας καὶ ἐπὶ ταῖς τέσσαρσιν οὐκ ἀποστραφήσοµαι αὐτούς, ἕνεκα τοῦ διῶξαι αὐτοὺς ἐν ῥοµφαίᾳ τὸν ἀδελφὸν αὐτοῦ καὶ ἐλυµήνατο
µήτραν ἐπὶ γῆς καὶ ἥρπασεν εἰς µαρτύριον φρίκην αὐτοῦ καὶ τὸ ὅρµηµα αὐτοῦ ἐφύλαξεν εἰς νῖκος·
12καὶ ἐξαποστελῶ πῦρ εἰς Θαιµαν, καὶ καταφάγεται θεµέλια τειχέων αὐτῆς.
13Τάδε λέγει κύριος Ἐπὶ ταῖς τρισὶν ἀσεβείαις υἱῶν Αµµων καὶ ἐπὶ ταῖς τέσσαρσιν οὐκ ἀποστραφήσοµαι αὐτόν, ἀνθ’ ὧν ἀνέσχιζον τὰς ἐν γαστρὶ ἐχούσας τῶν Γαλααδιτῶν, ὅπως ἐµπλατύνωσιν τὰ ὅρια αὐτῶν· 14καὶ ἀνάψω πῦρ ἐπὶ τὰ τείχη Ραββα, καὶ καταφάγεται θεµέλια αὐτῆς µετὰ κραυγῆς ἐν ἡµέρᾳ πολέµου, καὶ σεισθήσεται ἐν ἡµέρᾳ συντελείας αὐτῆς· 15καὶ πορεύσονται οἱ βασιλεῖς αὐτῆς ἐν αἰχµαλωσίᾳ, οἱ ἱερεῖς αὐτῶν καὶ οἱ ἄρχοντες αὐτῶν ἐπὶ τὸ αὐτό, λέγει κύριος.
2	1Τάδε λέγει κύριος Ἐπὶ ταῖς τρισὶν ἀσεβείαις Μωαβ καὶ ἐπὶ ταῖς τέσσαρσιν οὐκ
ἀποστραφήσοµαι αὐτόν, ἀνθ’ ὧν κατέκαυσαν τὰ ὀστᾶ βασιλέως τῆς Ιδουµαίας εἰς κονίαν· 2καὶ ἐξαποστελῶ πῦρ ἐπὶ Μωαβ, καὶ καταφάγεται θεµέλια τῶν πόλεων αὐτῆς, καὶ ἀποθανεῖται ἐν ἀδυναµίᾳ Μωαβ µετὰ κραυγῆς καὶ µετὰ φωνῆς σάλπιíος· 3καὶ ἐξολεθρεύσω κριτὴν ἐξ αὐτῆς, καὶ πάντας τοὺς ἄρχοντας αὐτῆς ἀποκτενῶ µετ’ αὐτοῦ, λέγει κύριος.
4Τάδε λέγει κύριος Ἐπὶ ταῖς τρισὶν ἀσεβείαις υἱῶν Ιουδα καὶ ἐπὶ ταῖς τέσσαρσιν οὐκ ἀποστραφήσοµαι αὐτόν, ἕνεκα τοῦ ἀπώσασθαι αὐτοὺς τὸν νόµον κυρίου καὶ τὰ προστάγµατα αὐτοῦ οὐκ ἐφυλάξαντο καὶ ἐπλάνησεν αὐτοὺς τὰ µάταια αὐτῶν, ἃ ἐποίησαν, οἷς ἐξηκολούθησαν οἱ πατέρες αὐτῶν ὀπίσω αὐτῶν· 5καὶ ἐξαποστελῶ πῦρ ἐπὶ Ιουδαν, καὶ καταφάγεται θεµέλια Ιερουσαληµ.
6Τάδε λέγει κύριος Ἐπὶ ταῖς τρισὶν ἀσεβείαις Ισραηλ καὶ ἐπὶ ταῖς τέσσαρσιν οὐκ ἀποστραφήσοµαι αὐτόν, ἀνθ’ ὧν ἀπέδοντο ἀργυρίου δίκαιον καὶ πένητα ἕνεκεν ὑποδηµάτων, 7τὰ πατοῦντα ἐπὶ τὸν χοῦν τῆς γῆς καὶ ἐκονδύλιζον εἰς κεφαλὰς πτωχῶν καὶ ὁδὸν ταπεινῶν ἐξέκλιναν, καὶ υἱὸς καὶ πατὴρ αὐτοῦ εἰσεπορεύοντο πρὸς τὴν αὐτὴν παιδίσκην, ὅπως βεβηλώσωσιν τὸ ὄνοµα τοῦ θεοῦ αὐτῶν, 8καὶ τὰ ἱµάτια αὐτῶν δεσµεύοντες σχοινίοις παραπετάσµατα ἐποίουν ἐχόµενα τοῦ θυσιαστηρίου καὶ οἶνον ἐκ συκοφαντιῶν ἔπινον ἐν τῷ οἴκῳ τοῦ θεοῦ αὐτῶν. 9ἐγὼ δὲ ἐξῆρα τὸν Αµορραῖον ἐκ προσώπου αὐτῶν, οὗ ἦν καθὼς ὕψος κέδρου τὸ ὕψος αὐτοῦ καὶ ἰσχυρὸς ἦν ὡς δρῦς, καὶ ἐξῆρα τὸν καρπὸν αὐτοῦ ἐπάνωθεν καὶ τὰς ῥίζας αὐτοῦ ὑποκάτωθεν· 10καὶ ἐγὼ ἀνήγαγον ὑµᾶς ἐκ γῆς Αἰγύπτου καὶ περιήγαγον ὑµᾶς ἐν τῇ ἐρήµῳ τεσσαράκοντα ἔτη τοῦ κατακληρονοµῆσαι τὴν γῆν τῶν Αµορραίων· 11καὶ ἔλαβον ἐκ τῶν υἱῶν ὑµῶν εἰς προφήτας καὶ ἐκ τῶν νεανίσκων ὑµῶν εἰς ἁγιασµόν· µὴ οὐκ ἔστιν ταῦτα, υἱοὶ Ισραηλ; λέγει κύριος. 12καὶ ἐποτίζετε τοὺς ἡγιασµένους οἶνον καὶ τοῖς προφήταις ἐνετέλλεσθε λέγοντες Οὐ µὴ προφητεύσητε. 13διὰ τοῦτο ἰδοὺ ἐγὼ κυλίω ὑποκάτω ὑµῶν, ὃν τρόπον κυλίεται ἡ ἅµαξα ἡ γέµουσα καλάµης· 14καὶ ἀπολεῖται φυγὴ ἐκ δροµέως, καὶ ὁ κραταιὸς οὐ µὴ κρατήσῃ τῆς ἰσχύος αὐτοῦ, καὶ ὁ µαχητὴς οὐ µὴ σώσῃ τὴν ψυχὴν αὐτοῦ, 15καὶ ὁ τοξότης οὐ µὴ ὑποστῇ, καὶ ὁ ὀξὺς τοῖς ποσὶν αὐτοῦ οὐ µὴ διασωθῇ, οὐδὲ ὁ ἱππεὺς οὐ µὴ σώσῃ τὴν
ψυχὴν αὐτοῦ, 16καὶ εὑρήσει τὴν καρδίαν αὐτοῦ ἐν δυναστείαις, ὁ γυµνὸς διώξεται ἐν ἐκείνῃ τῇ ἡµέρᾳ, λέγει κύριος.
3	1Ἀκούσατε τὸν λόγον τοῦτον, ὃν ἐλάλησεν κύριος ἐφ’ ὑµᾶς, οἶκος Ισραηλ, καὶ κατὰ πάσης
φυλῆς, ἧς ἀνήγαγον ἐκ γῆς Αἰγύπτου, λέγων 2Πλὴν ὑµᾶς ἔγνων ἐκ πασῶν φυλῶν τῆς γῆς· διὰ τοῦτο ἐκδικήσω ἐφ’ ὑµᾶς πάσας τὰς ἁµαρτίας ὑµῶν. 3εἰ πορεύσονται δύο ἐπὶ τὸ αὐτὸ καθόλου ἐὰν µὴ γνωρίσωσιν ἑαυτούς; 4εἰ ἐρεύξεται λέων ἐκ τοῦ δρυµοῦ αὐτοῦ θήραν οὐκ ἔχων; εἰ δώσει σκύµνος φωνὴν αὐτοῦ ἐκ τῆς µάνδρας αὐτοῦ καθόλου ἐὰν µὴ ἁρπάσῃ τι; 5εἰ πεσεῖται ὄρνεον ἐπὶ τὴν γῆν ἄνευ ἰξευτοῦ; εἰ σχασθήσεται παγὶς ἐπὶ τῆς γῆς ἄνευ τοῦ συλλαβεῖν τι; 6εἰ φωνήσει σάλπιγξ ἐν πόλει καὶ λαὸς οὐ πτοηθήσεται; εἰ ἔσται κακία ἐν πόλει ἣν κύριος οὐκ ἐποίησεν; 7διότι οὐ µὴ ποιήσῃ κύριος ὁ θεὸς πρᾶγµα, ἐὰν µὴ ἀποκαλύψῃ παιδείαν αὐτοῦ πρὸς τοὺς δούλους αὐτοῦ τοὺς προφήτας. 8λέων ἐρεύξεται, καὶ τίς οὐ φοβηθήσεται; κύριος ὁ θεὸς ἐλάλησεν, καὶ τίς οὐ προφητεύσει;
9Ἀπαíείλατε χώραις ἐν Ἀσσυρίοις καὶ ἐπὶ τὰς χώρας τῆς Αἰγύπτου καὶ εἴπατε Συνάχθητε ἐπὶ  τὸ ὄρος Σαµαρείας καὶ ἴδετε θαυµαστὰ πολλὰ ἐν µέσῳ αὐτῆς καὶ τὴν καταδυναστείαν τὴν ἐν αὐτῇ· 10καὶ οὐκ ἔγνω ἃ ἔσται ἐναντίον αὐτῆς, λέγει κύριος, οἱ θησαυρίζοντες ἀδικίαν καὶ ταλαιπωρίαν ἐν ταῖς χώραις αὐτῶν. 11διὰ τοῦτο τάδε λέγει κύριος ὁ θεός Τύρος, κυκλόθεν ἡ γῆ σου ἐρηµωθήσεται, καὶ κατάξει ἐκ σοῦ ἰσχύν σου, καὶ διαρπαγήσονται αἱ χῶραί σου. 12τάδε λέγει κύριος Ὃν τρόπον ὅταν ἐκσπάσῃ ὁ ποιµὴν ἐκ στόµατος τοῦ λέοντος δύο σκέλη ἢ λοβὸν ὠτίου, οὕτως ἐκσπασθήσονται οἱ υἱοὶ Ισραηλ οἱ κατοικοῦντες ἐν Σαµαρείᾳ κατέναντι φυλῆς καὶ ἐν Δαµασκῷ ἱερεῖς. 13ἀκούσατε καὶ ἐπιµαρτύρασθε τῷ οἴκῳ Ιακωβ, λέγει κύριος ὁ θεὸς ὁ παντοκράτωρ, 14διότι ἐν τῇ ἡµέρᾳ, ὅταν ἐκδικῶ ἀσεβείας τοῦ Ισραηλ ἐπ’ αὐτόν, καὶ ἐκδικήσω ἐπὶ τὰ θυσιαστήρια Βαιθηλ, καὶ κατασκαφήσεται τὰ κέρατα τοῦ θυσιαστηρίου καὶ πεσοῦνται ἐπὶ τὴν γῆν· 15συγχεῶ καὶ πατάξω τὸν οἶκον τὸν περίπτερον ἐπὶ τὸν οἶκον τὸν θερινόν, καὶ ἀπολοῦνται οἶκοι ἐλεφάντινοι, καὶ προστεθήσονται οἶκοι ἕτεροι πολλοί, λέγει κύριος.
4	1Ἀκούσατε τὸν λόγον τοῦτον, δαµάλεις τῆς Βασανίτιδος αἱ ἐν τῷ ὄρει τῆς Σαµαρείας αἱ
καταδυναστεύουσαι πτωχοὺς καὶ καταπατοῦσαι πένητας αἱ λέγουσαι τοῖς κυρίοις αὐτῶν Ἐπίδοτε ἡµῖν ὅπως πίωµεν· 2ὀµνύει κύριος κατὰ τῶν ἁγίων αὐτοῦ Διότι ἰδοὺ ἡµέραι ἔρχονται ἐφ’ ὑµᾶς, καὶ λήµψονται ὑµᾶς ἐν ὅπλοις, καὶ τοὺς µεθ’ ὑµῶν εἰς λέβητας ὑποκαιοµένους ἐµβαλοῦσιν ἔµπυροι λοιµοί, 3καὶ ἐξενεχθήσεσθε γυµναὶ κατέναντι ἀλλήλων καὶ ἀπορριφήσεσθε εἰς τὸ ὄρος τὸ Ρεµµαν, λέγει κύριος ὁ θεός.
4Εἰσήλθατε εἰς Βαιθηλ καὶ ἠνοµήσατε καὶ εἰς Γαλγαλα ἐπληθύνατε τοῦ ἀσεβῆσαι καὶ ἠνέγκατε εἰς τὸ πρωὶ θυσίας ὑµῶν, εἰς τὴν τριηµερίαν τὰ ἐπιδέκατα ὑµῶν· 5καὶ ἀνέγνωσαν ἔξω νόµον καὶ ἐπεκαλέσαντο ὁµολογίας· ἀπαíείλατε ὅτι ταῦτα ἠγάπησαν οἱ υἱοὶ Ισραηλ, λέγει κύριος ὁ θεός. 6καὶ ἐγὼ δώσω ὑµῖν γοµφιασµὸν ὀδόντων ἐν πάσαις ταῖς πόλεσιν ὑµῶν καὶ ἔνδειαν ἄρτων ἐν πᾶσι τοῖς τόποις ὑµῶν· καὶ οὐκ ἐπεστρέψατε πρός µε, λέγει κύριος. 7καὶ ἐγὼ ἀνέσχον ἐξ ὑµῶν τὸν ὑετὸν πρὸ
τριῶν µηνῶν τοῦ τρυγήτου· καὶ βρέξω ἐπὶ πόλιν µίαν, ἐπὶ δὲ πόλιν µίαν οὐ βρέξω· µερὶς µία βραχήσεται, καὶ µερίς, ἐφ’ ἣν οὐ βρέξω ἐπ’ αὐτήν, ξηρανθήσεται· 8καὶ συναθροισθήσονται δύο καὶ τρεῖς πόλεις εἰς πόλιν µίαν τοῦ πιεῖν ὕδωρ καὶ οὐ µὴ ἐµπλησθῶσιν· καὶ οὐκ ἐπεστρέψατε πρός µε, λέγει κύριος. 9ἐπάταξα ὑµᾶς ἐν πυρώσει καὶ ἐν ἰκτέρῳ· ἐπληθύνατε κήπους ὑµῶν, ἀµπελῶνας ὑµῶν καὶ συκῶνας ὑµῶν καὶ ἐλαιῶνας ὑµῶν κατέφαγεν ἡ κάµπη· καὶ οὐδ’ ὧς ἐπεστρέψατε πρός µε, λέγει κύριος. 10ἐξαπέστειλα εἰς ὑµᾶς θάνατον ἐν ὁδῷ Αἰγύπτου καὶ ἀπέκτεινα ἐν ῥοµφαίᾳ τοὺς νεανίσκους ὑµῶν µετὰ αἰχµαλωσίας ἵππων σου καὶ ἀνήγαγον ἐν πυρὶ τὰς παρεµβολὰς ὑµῶν ἐν τῇ ὀργῇ µου· καὶ οὐδ’ ὧς ἐπεστρέψατε πρός µε, λέγει κύριος. 11κατέστρεψα ὑµᾶς, καθὼς κατέστρεψεν ὁ θεὸς Σοδοµα καὶ Γοµορρα, καὶ ἐγένεσθε ὡς δαλὸς ἐξεσπασµένος ἐκ πυρός· καὶ οὐδ’ ὧς ἐπεστρέψατε πρός µε, λέγει κύριος. 12διὰ τοῦτο οὕτως ποιήσω σοι, Ισραηλ· πλὴν ὅτι οὕτως ποιήσω σοι, ἑτοιµάζου τοῦ ἐπικαλεῖσθαι τὸν θεόν σου, Ισραηλ. 13διότι ἰδοὺ ἐγὼ στερεῶν βροντὴν καὶ κτίζων πνεῦµα καὶ ἀπαíέλλων εἰς ἀνθρώπους τὸν χριστὸν αὐτοῦ, ποιῶν ὄρθρον καὶ ὁµίχλην καὶ ἐπιβαίνων ἐπὶ τὰ ὕψη τῆς γῆς· κύριος ὁ θεὸς ὁ παντοκράτωρ ὄνοµα αὐτῷ.
5	1Ἀκούσατε τὸν λόγον κυρίου τοῦτον, ὃν ἐγὼ λαµβάνω ἐφ’ ὑµᾶς θρῆνον, οἶκος Ισραηλ 2Ἔπεσεν
οὐκέτι µὴ προσθῇ τοῦ ἀναστῆναι παρθένος τοῦ Ισραηλ· ἔσφαλεν ἐπὶ τῆς γῆς αὐτῆς, οὐκ ἔστιν ὁ ἀναστήσων αὐτήν. 3διότι τάδε λέγει κύριος κύριος Ἡ πόλις, ἐξ ἧς ἐξεπορεύοντο χίλιοι, ὑπολειφθήσονται ἑκατόν, καὶ ἐξ ἧς ἐξεπορεύοντο ἑκατόν, ὑπολειφθήσονται δέκα τῷ οἴκῳ Ισραηλ. 4διότι τάδε λέγει κύριος πρὸς τὸν οἶκον Ισραηλ Ἐκζητήσατέ µε καὶ ζήσεσθε· 5καὶ µὴ ἐκζητεῖτε Βαιθηλ καὶ εἰς Γαλγαλα µὴ εἰσπορεύεσθε καὶ ἐπὶ τὸ φρέαρ τοῦ ὅρκου µὴ διαβαίνετε, ὅτι Γαλγαλα αἰχµαλωτευοµένη αἰχµαλωτευθήσεται, καὶ Βαιθηλ ἔσται ὡς οὐχ ὑπάρχουσα· 6ἐκζητήσατε τὸν κύριον καὶ ζήσατε, ὅπως µὴ ἀναλάµψῃ ὡς πῦρ ὁ οἶκος Ιωσηφ, καὶ καταφάγεται αὐτόν, καὶ οὐκ ἔσται ὁ σβέσων τῷ οἴκῳ Ισραηλ. 7κύριος ὁ ποιῶν εἰς ὕψος κρίµα καὶ δικαιοσύνην εἰς γῆν ἔθηκεν, 8ποιῶν πάντα καὶ µετασκευάζων καὶ ἐκτρέπων εἰς τὸ πρωὶ σκιὰν θανάτου καὶ ἡµέραν εἰς νύκτα συσκοτάζων, ὁ προσκαλούµενος τὸ ὕδωρ τῆς θαλάσσης καὶ ἐκχέων αὐτὸ ἐπὶ προσώπου τῆς γῆς, κύριος ὁ θεὸς ὁ παντοκράτωρ ὄνοµα αὐτῷ· 9ὁ διαιρῶν συντριµµὸν ἐπ’ ἰσχὺν καὶ ταλαιπωρίαν ἐπὶ ὀχύρωµα ἐπάγων. 10ἐµίσησαν ἐν πύλαις ἐλέγχοντα καὶ λόγον ὅσιον ἐβδελύξαντο. 11διὰ τοῦτο ἀνθ’ ὧν κατεκονδυλίζετε πτωχοὺς καὶ δῶρα ἐκλεκτὰ ἐδέξασθε παρ’ αὐτῶν, οἴκους ξυστοὺς ᾠκοδοµήσατε καὶ οὐ µὴ κατοικήσητε ἐν αὐτοῖς, ἀµπελῶνας ἐπιθυµητοὺς ἐφυτεύσατε καὶ οὐ µὴ πίητε τὸν οἶνον ἐξ αὐτῶν. 12ὅτι ἔγνων πολλὰς ἀσεβείας ὑµῶν, καὶ ἰσχυραὶ αἱ ἁµαρτίαι ὑµῶν, καταπατοῦντες δίκαιον, λαµβάνοντες ἀλλάγµατα καὶ πένητας ἐν πύλαις ἐκκλίνοντες. 13διὰ τοῦτο ὁ συνίων ἐν τῷ καιρῷ ἐκείνῳ σιωπήσεται, ὅτι καιρὸς πονηρός ἐστιν. 14ἐκζητήσατε τὸ καλὸν καὶ µὴ τὸ πονηρόν, ὅπως ζήσητε· καὶ ἔσται οὕτως µεθ’ ὑµῶν κύριος ὁ θεὸς ὁ παντοκράτωρ, ὃν τρόπον εἴπατε 15Μεµισήκαµεν τὰ πονηρὰ καὶ ἠγαπήκαµεν τὰ καλά· καὶ ἀποκαταστήσατε ἐν πύλαις κρίµα, ὅπως ἐλεήσῃ κύριος ὁ θεὸς ὁ παντοκράτωρ τοὺς περιλοίπους τοῦ Ιωσηφ. 16διὰ τοῦτο τάδε λέγει κύριος ὁ θεὸς ὁ
παντοκράτωρ Ἐν πάσαις πλατείαις κοπετός, καὶ ἐν πάσαις ὁδοῖς ῥηθήσεται Οὐαὶ οὐαί· κληθήσεται γεωργὸς εἰς πένθος καὶ κοπετὸν καὶ εἰς εἰδότας θρῆνον, 17καὶ ἐν πάσαις ὁδοῖς κοπετός, διότι διελεύσοµαι διὰ µέσου σου, εἶπεν κύριος.
18Οὐαὶ οἱ ἐπιθυµοῦντες τὴν ἡµέραν κυρίου· ἵνα τί αὕτη ὑµῖν ἡ ἡµέρα τοῦ κυρίου; καὶ αὐτή ἐστιν σκότος καὶ οὐ φῶς, 19ὃν τρόπον ὅταν φύγῃ ἄνθρωπος ἐκ προσώπου τοῦ λέοντος καὶ ἐµπέσῃ αὐτῷ ἡ ἄρκος, καὶ εἰσπηδήσῃ εἰς τὸν οἶκον αὐτοῦ καὶ ἀπερείσηται τὰς χεῖρας αὐτοῦ ἐπὶ τὸν τοῖχον καὶ δάκῃ αὐτὸν ὁ ὄφις. 20οὐχὶ σκότος ἡ ἡµέρα τοῦ κυρίου καὶ οὐ φῶς; καὶ γνόφος οὐκ ἔχων φέíος αὐτῇ.
21µεµίσηκα ἀπῶσµαι ἑορτὰς ὑµῶν καὶ οὐ µὴ ὀσφρανθῶ ἐν ταῖς πανηγύρεσιν ὑµῶν· 22διότι καὶ ἐὰν ἐνέγκητέ µοι ὁλοκαυτώµατα καὶ θυσίας ὑµῶν, οὐ προσδέξοµαι αὐτά, καὶ σωτηρίου ἐπιφανείας ὑµῶν οὐκ ἐπιβλέψοµαι. 23µετάστησον ἀπ’ ἐµοῦ ἦχον ᾠδῶν σου, καὶ ψαλµὸν ὀργάνων σου οὐκ ἀκούσοµαι· 24καὶ κυλισθήσεται ὡς ὕδωρ κρίµα καὶ δικαιοσύνη ὡς χειµάρρους ἄβατος. 25µὴ σφάγια καὶ θυσίας προσηνέγκατέ µοι ἐν τῇ ἐρήµῳ τεσσαράκοντα ἔτη, οἶκος Ισραηλ; 26καὶ ἀνελάβετε τὴν σκηνὴν τοῦ Μολοχ καὶ τὸ ἄστρον τοῦ θεοῦ ὑµῶν Ραιφαν, τοὺς τύπους αὐτῶν, οὓς ἐποιήσατε ἑαυτοῖς. 27καὶ
µετοικιῶ ὑµᾶς ἐπέκεινα Δαµασκοῦ, λέγει κύριος, ὁ θεὸς ὁ παντοκράτωρ ὄνοµα αὐτῷ.
6	1Οὐαὶ τοῖς ἐξουθενοῦσιν Σιων καὶ τοῖς πεποιθόσιν ἐπὶ τὸ ὄρος Σαµαρείας· ἀπετρύγησαν ἀρχὰς ἐθνῶν, καὶ εἰσῆλθον αὐτοί. οἶκος τοῦ Ισραηλ, 2διάβητε πάντες καὶ ἴδετε καὶ διέλθατε ἐκεῖθεν εἰς Εµαθ Ραββα καὶ κατάβητε ἐκεῖθεν εἰς Γεθ ἀλλοφύλων, τὰς κρατίστας ἐκ πασῶν τῶν βασιλειῶν τούτων, εἰ πλέονα τὰ ὅρια αὐτῶν ἐστιν τῶν ὑµετέρων ὁρίων. 3οἱ ἐρχόµενοι εἰς ἡµέραν κακήν, οἱ ἐíίζοντες καὶ ἐφαπτόµενοι σαββάτων ψευδῶν, 4οἱ καθεύδοντες ἐπὶ κλινῶν ἐλεφαντίνων καὶ κατασπαταλῶντες ἐπὶ ταῖς στρωµναῖς αὐτῶν καὶ ἔσθοντες ἐρίφους ἐκ ποιµνίων καὶ µοσχάρια ἐκ
µέσου βουκολίων γαλαθηνά, 5οἱ ἐπικροτοῦντες πρὸς τὴν φωνὴν τῶν ὀργάνων ὡς ἑστῶτα ἐλογίσαντο καὶ οὐχ ὡς φεύγοντα· 6οἱ πίνοντες τὸν διυλισµένον οἶνον καὶ τὰ πρῶτα µύρα χριόµενοι καὶ οὐκ ἔπασχον οὐδὲν ἐπὶ τῇ συντριβῇ Ιωσηφ. 7διὰ τοῦτο νῦν αἰχµάλωτοι ἔσονται ἀπ’ ἀρχῆς δυναστῶν, καὶ ἐξαρθήσεται χρεµετισµὸς ἵππων ἐξ Εφραιµ. 8ὅτι ὤµοσεν κύριος καθ’ ἑαυτοῦ Διότι βδελύσσοµαι ἐγὼ πᾶσαν τὴν ὕβριν Ιακωβ καὶ τὰς χώρας αὐτοῦ µεµίσηκα, καὶ ἐξαρῶ πόλιν σὺν πᾶσιν τοῖς κατοικοῦσιν αὐτήν· 9καὶ ἔσται ἐὰν ὑπολειφθῶσιν δέκα ἄνδρες ἐν οἰκίᾳ µιᾷ, καὶ ἀποθανοῦνται, καὶ ὑπολειφθήσονται οἱ κατάλοιποι, 10καὶ λήµψονται οἱ οἰκεῖοι αὐτῶν καὶ παραβιῶνται τοῦ ἐξενέγκαι τὰ ὀστᾶ αὐτῶν ἐκ τοῦ οἴκου· καὶ ἐρεῖ τοῖς προεστηκόσι τῆς οἰκίας Εἰ ἔτι ὑπάρχει παρὰ σοί; καὶ ἐρεῖ Οὐκέτι· καὶ ἐρεῖ Σίγα, ἕνεκα τοῦ µὴ ὀνοµάσαι τὸ ὄνοµα κυρίου. 11διότι ἰδοὺ κύριος ἐντέλλεται καὶ πατάξει τὸν οἶκον τὸν µέγαν θλάσµασιν καὶ τὸν οἶκον τὸν µικρὸν ῥάγµασιν. 12εἰ διώξονται ἐν πέτραις ἵπποι; εἰ παρασιωπήσονται ἐν θηλείαις; ὅτι ὑµεῖς ἐξεστρέψατε εἰς θυµὸν κρίµα καὶ καρπὸν δικαιοσύνης εἰς πικρίαν, 13οἱ εὐφραινόµενοι ἐπ’ οὐδενὶ λόγῳ, οἱ λέγοντες Οὐκ ἐν τῇ ἰσχύι ἡµῶν ἔσχοµεν κέρατα; 14διότι ἰδοὺ ἐγὼ ἐπεγείρω ἐφ’ ὑµᾶς, οἶκος τοῦ Ισραηλ, ἔθνος, καὶ ἐκθλίψουσιν ὑµᾶς τοῦ µὴ εἰσελθεῖν εἰς Εµαθ καὶ ἕως τοῦ χειµάρρου τῶν δυσµῶν.
7	1Οὕτως ἔδειξέν µοι κύριος καὶ ἰδοὺ ἐπιγονὴ ἀκρίδων ἐρχοµένη ἑωθινή, καὶ ἰδοὺ βροῦχος εἷς Γωγ ὁ βασιλεύς. 2καὶ ἔσται ἐὰν συντελέσῃ τοῦ καταφαγεῖν τὸν χόρτον τῆς γῆς, καὶ εἶπα Κύριε κύριε, ἵλεως γενοῦ· τίς ἀναστήσει τὸν Ιακωβ; ὅτι ὀλιγοστός ἐστιν· 3µετανόησον, κύριε, ἐπὶ τούτῳ. Καὶ τοῦτο οὐκ ἔσται, λέγει κύριος.
4Οὕτως ἔδειξέν µοι κύριος καὶ ἰδοὺ ἐκάλεσεν τὴν δίκην ἐν πυρὶ κύριος, καὶ κατέφαγε τὴν ἄβυσσον τὴν πολλὴν καὶ κατέφαγεν τὴν µερίδα. 5καὶ εἶπα Κύριε κύριε, κόπασον δή· τίς ἀναστήσει τὸν Ιακωβ; ὅτι ὀλιγοστός ἐστιν· 6µετανόησον, κύριε, ἐπὶ τούτῳ. Καὶ τοῦτο οὐ µὴ γένηται, λέγει κύριος.
7Οὕτως ἔδειξέν µοι κύριος καὶ ἰδοὺ ἀνὴρ ἑστηκὼς ἐπὶ τείχους ἀδαµαντίνου, καὶ ἐν τῇ χειρὶ αὐτοῦ ἀδάµας. 8καὶ εἶπεν κύριος πρός µε Τί σὺ ὁρᾷς, Αµως; καὶ εἶπα Ἀδάµαντα. καὶ εἶπεν κύριος πρός µε Ἰδοὺ ἐγὼ ἐντάσσω ἀδάµαντα ἐν µέσῳ λαοῦ µου Ισραηλ, οὐκέτι µὴ προσθῶ τοῦ παρελθεῖν αὐτόν· 9καὶ ἀφανισθήσονται βωµοὶ τοῦ γέλωτος, καὶ αἱ τελεταὶ τοῦ Ισραηλ ἐξερηµωθήσονται, καὶ ἀναστήσοµαι ἐπὶ τὸν οἶκον Ιεροβοαµ ἐν ῥοµφαίᾳ.
10Καὶ ἐξαπέστειλεν Αµασιας ὁ ἱερεὺς Βαιθηλ πρὸς Ιεροβοαµ βασιλέα Ισραηλ λέγων Συστροφὰς ποιεῖται κατὰ σοῦ Αµως ἐν µέσῳ οἴκου Ισραηλ· οὐ µὴ δύνηται ἡ γῆ ὑπενεγκεῖν ἅπαντας τοὺς λόγους αὐτοῦ· 11διότι τάδε λέγει Αµως Ἐν ῥοµφαίᾳ τελευτήσει Ιεροβοαµ, ὁ δὲ Ισραηλ αἰχµάλωτος ἀχθήσεται ἀπὸ τῆς γῆς αὐτοῦ. 12καὶ εἶπεν Αµασιας πρὸς Αµως Ὁ ὁρῶν, βάδιζε ἐκχώρησον εἰς γῆν Ιουδα καὶ ἐκεῖ καταβίου καὶ ἐκεῖ προφητεύσεις· 13εἰς δὲ Βαιθηλ οὐκέτι µὴ προσθῇς τοῦ προφητεῦσαι, ὅτι ἁγίασµα βασιλέως ἐστὶν καὶ οἶκος βασιλείας ἐστίν. 14καὶ ἀπεκρίθη Αµως καὶ εἶπεν πρὸς Αµασιαν Οὐκ ἤµην προφήτης ἐγὼ οὐδὲ υἱὸς προφήτου, ἀλλ’ ἢ αἰπόλος ἤµην καὶ κνίζων συκάµινα· 15καὶ ἀνέλαβέν µε κύριος ἐκ τῶν προβάτων, καὶ εἶπεν κύριος πρός µε Βάδιζε προφήτευσον ἐπὶ τὸν λαόν µου Ισραηλ. 16καὶ νῦν ἄκουε λόγον κυρίου Σὺ λέγεις Μὴ προφήτευε ἐπὶ τὸν Ισραηλ καὶ οὐ µὴ ὀχλαγωγήσῃς ἐπὶ τὸν οἶκον Ιακωβ· 17διὰ τοῦτο τάδε λέγει κύριος Ἡ γυνή σου ἐν τῇ πόλει πορνεύσει, καὶ οἱ υἱοί σου καὶ αἱ θυγατέρες σου ἐν ῥοµφαίᾳ πεσοῦνται, καὶ ἡ γῆ σου ἐν σχοινίῳ καταµετρηθήσεται, καὶ σὺ ἐν γῇ ἀκαθάρτῳ τελευτήσεις, ὁ δὲ Ισραηλ αἰχµάλωτος ἀχθήσεται ἀπὸ τῆς γῆς αὐτοῦ.
8	1Οὕτως ἔδειξέν µοι κύριος καὶ ἰδοὺ ἄíος ἰξευτοῦ. 2καὶ εἶπεν Τί σὺ βλέπεις, Αµως; καὶ εἶπα
Ἄíος ἰξευτοῦ. καὶ εἶπεν κύριος πρός µε Ἥκει τὸ πέρας ἐπὶ τὸν λαόν µου Ισραηλ, οὐκέτι µὴ προσθῶ τοῦ παρελθεῖν αὐτόν· 3καὶ ὀλολύξει τὰ φατνώµατα τοῦ ναοῦ· ἐν ἐκείνῃ τῇ ἡµέρᾳ, λέγει κύριος, πολὺς ὁ πεπτωκὼς ἐν παντὶ τόπῳ, ἐπιρρίψω σιωπήν.
4Ἀκούσατε δὴ ταῦτα, οἱ ἐκτρίβοντες εἰς τὸ πρωὶ πένητα καὶ καταδυναστεύοντες πτωχοὺς ἀπὸ τῆς γῆς, 5οἱ λέγοντες Πότε διελεύσεται ὁ µὴν καὶ ἐµπολήσοµεν καὶ τὰ σάββατα καὶ ἀνοίξοµεν θησαυροὺς τοῦ ποιῆσαι µικρὸν µέτρον καὶ τοῦ µεγαλῦναι στάθµια καὶ ποιῆσαι ζυγὸν ἄδικον 6τοῦ κτᾶσθαι ἐν ἀργυρίῳ πτωχοὺς καὶ ταπεινὸν ἀντὶ ὑποδηµάτων καὶ ἀπὸ παντὸς γενήµατος
ἐµπορευσόµεθα; 7ὀµνύει κύριος καθ’ ὑπερηφανίας Ιακωβ Εἰ ἐπιλησθήσεται εἰς νῖκος πάντα τὰ ἔργα ὑµῶν. 8καὶ ἐπὶ τούτοις οὐ ταραχθήσεται ἡ γῆ, καὶ πενθήσει πᾶς ὁ κατοικῶν ἐν αὐτῇ, καὶ ἀναβήσεται ὡς ποταµὸς συντέλεια καὶ καταβήσεται ὡς ποταµὸς Αἰγύπτου. 9καὶ ἔσται ἐν ἐκείνῃ τῇ ἡµέρᾳ, λέγει κύριος ὁ θεός, καὶ δύσεται ὁ ἥλιος µεσηµβρίας, καὶ συσκοτάσει ἐπὶ τῆς γῆς ἐν ἡµέρᾳ τὸ φῶς· 10καὶ
µεταστρέψω τὰς ἑορτὰς ὑµῶν εἰς πένθος καὶ πάσας τὰς ᾠδὰς ὑµῶν εἰς θρῆνον καὶ ἀναβιβῶ ἐπὶ πᾶσαν ὀσφὺν σάκκον καὶ ἐπὶ πᾶσαν κεφαλὴν φαλάκρωµα καὶ θήσοµαι αὐτὸν ὡς πένθος ἀγαπητοῦ καὶ τοὺς µετ’ αὐτοῦ ὡς ἡµέραν ὀδύνης. 11ἰδοὺ ἡµέραι ἔρχονται, λέγει κύριος, καὶ ἐξαποστελῶ λιµὸν ἐπὶ τὴν γῆν, οὐ λιµὸν ἄρτου οὐδὲ δίψαν ὕδατος, ἀλλὰ λιµὸν τοῦ ἀκοῦσαι λόγον κυρίου· 12καὶ σαλευθήσονται ὕδατα ἕως θαλάσσης, καὶ ἀπὸ βορρᾶ ἕως ἀνατολῶν περιδραµοῦνται ζητοῦντες τὸν λόγον κυρίου καὶ οὐ µὴ εὕρωσιν. 13ἐν τῇ ἡµέρᾳ ἐκείνῃ ἐκλείψουσιν αἱ παρθένοι αἱ καλαὶ καὶ οἱ νεανίσκοι ἐν δίψει 14οἱ ὀµνύοντες κατὰ τοῦ ἱλασµοῦ Σαµαρείας καὶ οἱ λέγοντες Ζῇ ὁ θεός σου, Δαν, καὶ ζῇ ὁ θεός σου, Βηρσαβεε· καὶ πεσοῦνται καὶ οὐ µὴ ἀναστῶσιν ἔτι.
9	1Εἶδον τὸν κύριον ἐφεστῶτα ἐπὶ τοῦ θυσιαστηρίου, καὶ εἶπεν Πάταξον ἐπὶ τὸ ἱλαστήριον καὶ
σεισθήσεται τὰ πρόπυλα καὶ διάκοψον εἰς κεφαλὰς πάντων· καὶ τοὺς καταλοίπους αὐτῶν ἐν ῥοµφαίᾳ ἀποκτενῶ, οὐ µὴ διαφύγῃ ἐξ αὐτῶν φεύγων, καὶ οὐ µὴ διασωθῇ ἐξ αὐτῶν ἀνασῳζόµενος. 2ἐὰν κατορυγῶσιν εἰς ᾅδου, ἐκεῖθεν ἡ χείρ µου ἀνασπάσει αὐτούς· καὶ ἐὰν ἀναβῶσιν εἰς τὸν οὐρανόν, ἐκεῖθεν κατάξω αὐτούς· 3ἐὰν ἐγκρυβῶσιν εἰς τὴν κορυφὴν τοῦ Καρµήλου, ἐκεῖθεν ἐξερευνήσω καὶ λήµψοµαι αὐτούς· καὶ ἐὰν καταδύσωσιν ἐξ ὀφθαλµῶν µου εἰς τὰ βάθη τῆς θαλάσσης, ἐκεῖ ἐντελοῦµαι τῷ δράκοντι καὶ δήξεται αὐτούς· 4καὶ ἐὰν πορευθῶσιν ἐν αἰχµαλωσίᾳ πρὸ προσώπου τῶν ἐχθρῶν αὐτῶν, ἐκεῖ ἐντελοῦµαι τῇ ῥοµφαίᾳ καὶ ἀποκτενεῖ αὐτούς· καὶ στηριῶ τοὺς ὀφθαλµούς µου ἐπ’ αὐτοὺς εἰς κακὰ καὶ οὐκ εἰς ἀγαθά. 5καὶ κύριος κύριος ὁ θεὸς ὁ παντοκράτωρ, ὁ ἐφαπτόµενος τῆς γῆς καὶ σαλεύων αὐτήν, καὶ πενθήσουσιν πάντες οἱ κατοικοῦντες αὐτήν, καὶ ἀναβήσεται ὡς ποταµὸς συντέλεια αὐτῆς καὶ καταβήσεται ὡς ποταµὸς Αἰγύπτου· 6ὁ οἰκοδοµῶν εἰς τὸν οὐρανὸν ἀνάβασιν αὐτοῦ καὶ τὴν ἐπαíελίαν αὐτοῦ ἐπὶ τῆς γῆς θεµελιῶν, ὁ προσκαλούµενος τὸ ὕδωρ τῆς θαλάσσης καὶ ἐκχέων αὐτὸ ἐπὶ πρόσωπον τῆς γῆς· κύριος ὁ θεὸς ὁ παντοκράτωρ ὄνοµα αὐτῷ. 7οὐχ ὡς υἱοὶ Αἰθιόπων ὑµεῖς ἐστε ἐµοί, υἱοὶ Ισραηλ; λέγει κύριος. οὐ τὸν Ισραηλ ἀνήγαγον ἐκ γῆς Αἰγύπτου καὶ τοὺς ἀλλοφύλους ἐκ Καππαδοκίας καὶ τοὺς Σύρους ἐκ βόθρου;
8Ἰδοὺ οἱ ὀφθαλµοὶ κυρίου τοῦ θεοῦ ἐπὶ τὴν βασιλείαν τῶν ἁµαρτωλῶν καὶ ἐξαρῶ αὐτὴν ἀπὸ προσώπου τῆς γῆς· πλὴν ὅτι οὐκ εἰς τέλος ἐξαρῶ τὸν οἶκον Ιακωβ, λέγει κύριος. 9διότι ἰδοὺ ἐγὼ ἐντέλλοµαι καὶ λικµιῶ ἐν πᾶσι τοῖς ἔθνεσιν τὸν οἶκον τοῦ Ισραηλ, ὃν τρόπον λικµᾶται ἐν τῷ λικµῷ καὶ οὐ µὴ πέσῃ σύντριµµα ἐπὶ τὴν γῆν. 10ἐν ῥοµφαίᾳ τελευτήσουσι πάντες ἁµαρτωλοὶ λαοῦ µου οἱ λέγοντες Οὐ µὴ ἐíίσῃ οὐδ’ οὐ µὴ γένηται ἐφ’ ἡµᾶς τὰ κακά. 11ἐν τῇ ἡµέρᾳ ἐκείνῃ ἀναστήσω τὴν σκηνὴν Δαυιδ τὴν πεπτωκυῖαν καὶ ἀνοικοδοµήσω τὰ πεπτωκότα αὐτῆς καὶ τὰ κατεσκαµµένα αὐτῆς ἀναστήσω καὶ ἀνοικοδοµήσω αὐτὴν καθὼς αἱ ἡµέραι τοῦ αἰῶνος, 12ὅπως ἐκζητήσωσιν οἱ κατάλοιποι
τῶν ἀνθρώπων καὶ πάντα τὰ ἔθνη, ἐφ’ οὓς ἐπικέκληται τὸ ὄνοµά µου ἐπ’ αὐτούς, λέγει κύριος ὁ θεὸς ὁ ποιῶν ταῦτα. 13ἰδοὺ ἡµέραι ἔρχονται, λέγει κύριος, καὶ καταλήµψεται ὁ ἀλοητὸς τὸν τρύγητον, καὶ περκάσει ἡ σταφυλὴ ἐν τῷ σπόρῳ, καὶ ἀποσταλάξει τὰ ὄρη γλυκασµόν, καὶ πάντες οἱ βουνοὶ σύµφυτοι ἔσονται· 14καὶ ἐπιστρέψω τὴν αἰχµαλωσίαν λαοῦ µου Ισραηλ, καὶ οἰκοδοµήσουσιν πόλεις τὰς ἠφανισµένας καὶ κατοικήσουσιν καὶ καταφυτεύσουσιν ἀµπελῶνας καὶ πίονται τὸν οἶνον αὐτῶν καὶ φυτεύσουσιν κήπους καὶ φάγονται τὸν καρπὸν αὐτῶν· 15καὶ καταφυτεύσω αὐτοὺς ἐπὶ τῆς γῆς αὐτῶν, καὶ οὐ µὴ ἐκσπασθῶσιν οὐκέτι ἀπὸ τῆς γῆς αὐτῶν, ἧς ἔδωκα αὐτοῖς, λέγει κύριος ὁ θεὸς ὁ παντοκράτωρ.
