ΙΟΒ

1	1Ἄνθρωπός τις ἦν ἐν χώρᾳ τῇ Αυσίτιδι, ᾧ ὄνοµα Ιωβ,
καὶ ἦν ὁ ἄνθρωπος ἐκεῖνος ἀληθινός, ἄµεµπτος, δίκαιος, θεοσεβής, ἀπεχόµενος ἀπὸ παντὸς πονηροῦ πράγµατος.
2ἐγένοντο δὲ αὐτῷ υἱοὶ ἑπτὰ καὶ θυγατέρες τρεῖς. 3καὶ ἦν τὰ κτήνη αὐτοῦ πρόβατα ἑπτακισχίλια, κάµηλοι τρισχίλιαι,
ζεύγη βοῶν πεντακόσια,
ὄνοι θήλειαι νοµάδες πεντακόσιαι, καὶ ὑπηρεσία πολλὴ σφόδρα
καὶ ἔργα µεγάλα ἦν αὐτῷ ἐπὶ τῆς γῆς·
καὶ ἦν ὁ ἄνθρωπος ἐκεῖνος εὐγενὴς τῶν ἀφ’ ἡλίου ἀνατολῶν.
4συµπορευόµενοι δὲ οἱ υἱοὶ αὐτοῦ πρὸς ἀλλήλους ἐποιοῦσαν πότον καθ’ ἑκάστην ἡµέραν συµπαραλαµβάνοντες ἅµα καὶ τὰς τρεῖς ἀδελφὰς αὐτῶν ἐσθίειν καὶ πίνειν µετ’ αὐτῶν.
5καὶ ὡς ἂν συνετελέσθησαν αἱ ἡµέραι τοῦ πότου, ἀπέστελλεν Ιωβ καὶ ἐκαθάριζεν αὐτοὺς ἀνιστάµενος τὸ πρωὶ καὶ προσέφερεν περὶ αὐτῶν θυσίας κατὰ τὸν ἀριθµὸν αὐτῶν καὶ µόσχον ἕνα περὶ ἁµαρτίας περὶ τῶν ψυχῶν αὐτῶν·
ἔλεγεν γὰρ Ιωβ Μήποτε οἱ υἱοί µου ἐν τῇ διανοίᾳ αὐτῶν κακὰ ἐνενόησαν πρὸς θεόν. οὕτως οὖν ἐποίει Ιωβ πάσας τὰς ἡµέρας.
6Καὶ ὡς ἐγένετο ἡ ἡµέρα αὕτη,
καὶ ἰδοὺ ἦλθον οἱ ἄíελοι τοῦ θεοῦ παραστῆναι ἐνώπιον τοῦ κυρίου, καὶ ὁ διάβολος ἦλθεν µετ’ αὐτῶν.
7καὶ εἶπεν ὁ κύριος τῷ διαβόλῳ Πόθεν παραγέγονας; καὶ ἀποκριθεὶς ὁ διάβολος τῷ κυρίῳ εἶπεν
Περιελθὼν τὴν γῆν καὶ ἐµπεριπατήσας τὴν ὑπ’ οὐρανὸν πάρειµι.
8καὶ εἶπεν αὐτῷ ὁ κύριος
Προσέσχες τῇ διανοίᾳ σου κατὰ τοῦ παιδός µου Ιωβ, ὅτι οὐκ ἔστιν κατ’ αὐτὸν τῶν ἐπὶ τῆς γῆς
ἄνθρωπος ἄµεµπτος, ἀληθινός, θεοσεβής, ἀπεχόµενος ἀπὸ παντὸς πονηροῦ πράγµατος;
9ἀπεκρίθη δὲ ὁ διάβολος καὶ εἶπεν ἐναντίον τοῦ κυρίου Μὴ δωρεὰν σέβεται Ιωβ τὸν θεόν;
10οὐ σὺ περιέφραξας τὰ ἔξω αὐτοῦ καὶ τὰ ἔσω τῆς οἰκίας αὐτοῦ καὶ τὰ ἔξω πάντων τῶν ὄντων αὐτῷ κύκλῳ;
τὰ ἔργα τῶν χειρῶν αὐτοῦ εὐλόγησας
καὶ τὰ κτήνη αὐτοῦ πολλὰ ἐποίησας ἐπὶ τῆς γῆς.
11ἀλλὰ ἀπόστειλον τὴν χεῖρά σου καὶ ἅψαι πάντων, ὧν ἔχει· εἰ µὴν εἰς πρόσωπόν σε εὐλογήσει.
12τότε εἶπεν ὁ κύριος τῷ διαβόλῳ
Ἰδοὺ πάντα, ὅσα ἔστιν αὐτῷ, δίδωµι ἐν τῇ χειρί σου, ἀλλὰ αὐτοῦ µὴ ἅψῃ.
καὶ ἐξῆλθεν ὁ διάβολος παρὰ τοῦ κυρίου.
13Καὶ ἦν ὡς ἡ ἡµέρα αὕτη,
οἱ υἱοὶ Ιωβ καὶ αἱ θυγατέρες αὐτοῦ
ἔπινον οἶνον ἐν τῇ οἰκίᾳ τοῦ ἀδελφοῦ αὐτῶν τοῦ πρεσβυτέρου.
14καὶ ἰδοὺ ἄíελος ἦλθεν πρὸς Ιωβ καὶ εἶπεν αὐτῷ Τὰ ζεύγη τῶν βοῶν ἠροτρία,
καὶ αἱ θήλειαι ὄνοι ἐβόσκοντο ἐχόµεναι αὐτῶν·
15καὶ ἐλθόντες οἱ αἰχµαλωτεύοντες ᾐχµαλώτευσαν αὐτὰς καὶ τοὺς παῖδας ἀπέκτειναν ἐν µαχαίραις·
σωθεὶς δὲ ἐγὼ µόνος ἦλθον τοῦ ἀπαíεῖλαί σοι.
16Ἔτι τούτου λαλοῦντος ἦλθεν ἕτερος ἄíελος καὶ εἶπεν πρὸς Ιωβ
Πῦρ ἔπεσεν ἐκ τοῦ οὐρανοῦ καὶ κατέκαυσεν τὰ πρόβατα καὶ τοὺς ποιµένας κατέφαγεν ὁµοίως·
καὶ σωθεὶς ἐγὼ µόνος ἦλθον τοῦ ἀπαíεῖλαί σοι.
17Ἔτι τούτου λαλοῦντος ἦλθεν ἕτερος ἄíελος καὶ εἶπεν πρὸς Ιωβ Οἱ ἱππεῖς ἐποίησαν ἡµῖν κεφαλὰς τρεῖς
καὶ ἐκύκλωσαν τὰς καµήλους καὶ ᾐχµαλώτευσαν αὐτὰς καὶ τοὺς παῖδας ἀπέκτειναν ἐν µαχαίραις·
ἐσώθην δὲ ἐγὼ µόνος καὶ ἦλθον τοῦ ἀπαíεῖλαί σοι.
18Ἔτι τούτου λαλοῦντος ἄMος ἄíελος ἔρχεται λέγων τῷ Ιωβ
Τῶν υἱῶν σου καὶ τῶν θυγατέρων σου ἐσθιόντων καὶ πινόντων παρὰ τῷ ἀδελφῷ αὐτῶν τῷ πρεσβυτέρῳ
19ἐξαίφνης πνεῦµα µέγα ἐπῆλθεν ἐκ τῆς ἐρήµου καὶ ἥψατο τῶν τεσσάρων γωνιῶν τῆς οἰκίας, καὶ ἔπεσεν ἡ οἰκία ἐπὶ τὰ παιδία σου, καὶ ἐτελεύτησαν·
ἐσώθην δὲ ἐγὼ µόνος καὶ ἦλθον τοῦ ἀπαíεῖλαί σοι.
20Οὕτως ἀναστὰς Ιωβ διέρρηξεν τὰ ἱµάτια αὐτοῦ καὶ ἐκείρατο τὴν κόµην τῆς κεφαλῆς αὐτοῦ
καὶ πεσὼν χαµαὶ προσεκύνησεν καὶ εἶπεν 21Αὐτὸς γυµνὸς ἐξῆλθον ἐκ κοιλίας µητρός µου, γυµνὸς καὶ ἀπελεύσοµαι ἐκεῖ·
ὁ κύριος ἔδωκεν, ὁ κύριος ἀφείλατο·
ὡς τῷ κυρίῳ ἔδοξεν, οὕτως καὶ ἐγένετο· εἴη τὸ ὄνοµα κυρίου εὐλογηµένον.
22Ἐν τούτοις πᾶσιν τοῖς συµβεβηκόσιν αὐτῷ οὐδὲν ἥµαρτεν Ιωβ ἐναντίον τοῦ κυρίου
καὶ οὐκ ἔδωκεν ἀφροσύνην τῷ θεῷ.
2	1Ἐγένετο δὲ ὡς ἡ ἡµέρα αὕτη
καὶ ἦλθον οἱ ἄíελοι τοῦ θεοῦ παραστῆναι ἔναντι κυρίου, καὶ ὁ διάβολος ἦλθεν ἐν µέσῳ αὐτῶν
※ παραστῆναι ἐναντίον τοῦ κυρίου.⸔
2καὶ εἶπεν ὁ κύριος τῷ διαβόλῳ Πόθεν σὺ ἔρχῃ; τότε εἶπεν ὁ διάβολος ἐνώπιον τοῦ κυρίου
Διαπορευθεὶς τὴν ὑπ’ οὐρανὸν καὶ ἐµπεριπατήσας τὴν σύµπασαν πάρειµι.
3εἶπεν δὲ ὁ κύριος πρὸς τὸν διάβολον Προσέσχες οὖν τῷ θεράποντί µου Ιωβ, ὅτι οὐκ ἔστιν κατ’ αὐτὸν τῶν ἐπὶ τῆς γῆς
ἄνθρωπος ἄκακος, ἀληθινός, ἄµεµπτος, θεοσεβής, ἀπεχόµενος ἀπὸ παντὸς κακοῦ;
ἔτι δὲ ἔχεται ἀκακίας·
σὺ δὲ εἶπας τὰ ὑπάρχοντα αὐτοῦ διὰ κενῆς ἀπολέσαι.
4ὑπολαβὼν δὲ ὁ διάβολος εἶπεν τῷ κυρίῳ Δέρµα ὑπὲρ δέρµατος·
ὅσα ὑπάρχει ἀνθρώπῳ, ὑπὲρ τῆς ψυχῆς αὐτοῦ ἐκτείσει·
5οὐ µὴν δὲ ἀλλὰ ἀποστείλας τὴν χεῖρά σου ἅψαι τῶν ὀστῶν αὐτοῦ καὶ τῶν σαρκῶν αὐτοῦ· εἰ µὴν εἰς πρόσωπόν σε εὐλογήσει.
6εἶπεν δὲ ὁ κύριος τῷ διαβόλῳ Ἰδοὺ παραδίδωµί σοι αὐτόν,
µόνον τὴν ψυχὴν αὐτοῦ διαφύλαξον.
7Ἐξῆλθεν δὲ ὁ διάβολος ἀπὸ τοῦ κυρίου
καὶ ἔπαισεν τὸν Ιωβ ἕλκει πονηρῷ ἀπὸ ποδῶν ἕως κεφαλῆς.
8καὶ ἔλαβεν ὄστρακον, ἵνα τὸν ἰχῶρα ξύῃ, καὶ ἐκάθητο ἐπὶ τῆς κοπρίας ἔξω τῆς πόλεως.
9Χρόνου δὲ πολλοῦ προβεβηκότος εἶπεν αὐτῷ ἡ γυνὴ αὐτοῦ Μέχρι τίνος καρτερήσεις λέγων
9aἸδοὺ ἀναµένω χρόνον ἔτι µικρὸν προσδεχόµενος τὴν ἐλπίδα τῆς σωτηρίας µου;
9bἰδοὺ γὰρ ἠφάνισταί σου τὸ µνηµόσυνον ἀπὸ τῆς γῆς, υἱοὶ καὶ θυγατέρες, ἐµῆς κοιλίας ὠδῖνες καὶ πόνοι,
οὓς εἰς τὸ κενὸν ἐκοπίασα µετὰ µόχθων.
9cσύ τε αὐτὸς ἐν σαπρίᾳ σκωλήκων κάθησαι διανυκτερεύων αἴθριος·
9dκἀγὼ πλανῆτις καὶ λάτρις
τόπον ἐκ τόπου περιερχοµένη καὶ οἰκίαν ἐξ οἰκίας προσδεχοµένη τὸν ἥλιον πότε δύσεται,
ἵνα ἀναπαύσωµαι τῶν µόχθων καὶ τῶν ὀδυνῶν, αἵ µε νῦν συνέχουσιν.
9eἀλλὰ εἰπόν τι ῥῆµα εἰς κύριον καὶ τελεύτα.
10ὁ δὲ ἐµβλέψας εἶπεν αὐτῇ
Ὥσπερ µία τῶν ἀφρόνων γυναικῶν ἐλάλησας·
εἰ τὰ ἀγαθὰ ἐδεξάµεθα ἐκ χειρὸς κυρίου, τὰ κακὰ οὐχ ὑποίσοµεν; ἐν πᾶσιν τούτοις τοῖς συµβεβηκόσιν αὐτῷ
οὐδὲν ἥµαρτεν Ιωβ τοῖς χείλεσιν ἐναντίον τοῦ θεοῦ.
11Ἀκούσαντες δὲ οἱ τρεῖς φίλοι αὐτοῦ τὰ κακὰ πάντα τὰ ἐπελθόντα αὐτῷ παρεγένοντο ἕκαστος ἐκ τῆς ἰδίας χώρας πρὸς αὐτόν,
Ελιφας ὁ Θαιµανων βασιλεύς, Βαλδαδ ὁ Σαυχαίων τύραννος, Σωφαρ ὁ Μιναίων βασιλεύς,
καὶ παρεγένοντο πρὸς αὐτὸν ὁµοθυµαδὸν τοῦ παρακαλέσαι καὶ ἐπισκέψασθαι αὐτόν. 12ἰδόντες δὲ αὐτὸν πόρρωθεν οὐκ ἐπέγνωσαν καὶ βοήσαντες φωνῇ µεγάλῃ ἔκλαυσαν ῥήξαντες ἕκαστος τὴν ἑαυτοῦ στολὴν
καὶ καταπασάµενοι γῆν.
13παρεκάθισαν αὐτῷ ἑπτὰ ἡµέρας καὶ ἑπτὰ νύκτας, καὶ οὐδεὶς αὐτῶν ἐλάλησεν·
ἑώρων γὰρ τὴν πληγὴν δεινὴν οὖσαν καὶ µεγάλην σφόδρα.
3	1Μετὰ τοῦτο ἤνοιξεν Ιωβ τὸ στόµα αὐτοῦ
καὶ κατηράσατο τὴν ἡµέραν αὐτοῦ 2λέγων 3Ἀπόλοιτο ἡ ἡµέρα, ἐν ᾗ ἐγεννήθην,
καὶ ἡ νύξ, ἐν ᾗ εἶπαν Ἰδοὺ ἄρσεν.
4ἡ ἡµέρα ἐκείνη εἴη σκότος,
καὶ µὴ ἀναζητήσαι αὐτὴν ὁ κύριος ἄνωθεν,
µηδὲ ἔλθοι εἰς αὐτὴν φέíος·
5ἐκλάβοι δὲ αὐτὴν σκότος καὶ σκιὰ θανάτου, ἐπέλθοι ἐπ’ αὐτὴν γνόφος.
6καταραθείη ἡ ἡµέρα καὶ ἡ νὺξ ἐκείνη, ἀπενέγκαιτο αὐτὴν σκότος·
µὴ εἴη εἰς ἡµέρας ἐνιαυτοῦ
µηδὲ ἀριθµηθείη εἰς ἡµέρας µηνῶν·
7ἀλλὰ ἡ νὺξ ἐκείνη εἴη ὀδύνη,
καὶ µὴ ἔλθοι ἐπ’ αὐτὴν εὐφροσύνη µηδὲ χαρµονή·
8ἀλλὰ καταράσαιτο αὐτὴν ὁ καταρώµενος τὴν ἡµέραν ἐκείνην ὁ µέλλων τὸ µέγα κῆτος χειρώσασθαι.
9σκοτωθείη τὰ ἄστρα τῆς νυκτὸς ἐκείνης, ὑποµείναι καὶ εἰς φωτισµὸν µὴ ἔλθοι
καὶ µὴ ἴδοι ἑωσφόρον ἀνατέλλοντα,
10ὅτι οὐ συνέκλεισεν πύλας γαστρὸς µητρός µου·
ἀπήλλαξεν γὰρ ἂν πόνον ἀπὸ ὀφθαλµῶν µου.
11διὰ τί γὰρ ἐν κοιλίᾳ οὐκ ἐτελεύτησα,
ἐκ γαστρὸς δὲ ἐξῆλθον καὶ οὐκ εὐθὺς ἀπωλόµην;
12ἵνα τί δὲ συνήντησάν µοι γόνατα; ἵνα τί δὲ µαστοὺς ἐθήλασα;
13νῦν ἂν κοιµηθεὶς ἡσύχασα, ὑπνώσας δὲ ἀνεπαυσάµην
14µετὰ βασιλέων βουλευτῶν γῆς, οἳ ἠγαυριῶντο ἐπὶ ξίφεσιν,
15ἢ µετὰ ἀρχόντων, ὧν πολὺς ὁ χρυσός, οἳ ἔπλησαν τοὺς οἴκους αὐτῶν ἀργυρίου,
16ἢ ὥσπερ ἔκτρωµα ἐκπορευόµενον ἐκ µήτρας µητρὸς ἢ ὥσπερ νήπιοι, οἳ οὐκ εἶδον φῶς.
17ἐκεῖ ἀσεβεῖς ἐξέκαυσαν θυµὸν ὀργῆς, ἐκεῖ ἀνεπαύσαντο κατάκοποι τῷ σώµατι· 18ὁµοθυµαδὸν δὲ οἱ αἰώνιοι
οὐκ ἤκουσαν φωνὴν φορολόγου·
19µικρὸς καὶ µέγας ἐκεῖ ἐστιν
καὶ θεράπων οὐ δεδοικὼς τὸν κύριον αὐτοῦ.
20ἵνα τί γὰρ δέδοται τοῖς ἐν πικρίᾳ φῶς, ζωὴ δὲ ταῖς ἐν ὀδύναις ψυχαῖς;
21οἳ ὁµείρονται τοῦ θανάτου καὶ οὐ τυγχάνουσιν ἀνορύσσοντες ὥσπερ θησαυρούς,
22περιχαρεῖς δὲ ἐγένοντο, ἐὰν κατατύχωσιν.
23θάνατος ἀνδρὶ ἀνάπαυµα, συνέκλεισεν γὰρ ὁ θεὸς κατ’ αὐτοῦ·
24πρὸ γὰρ τῶν σίτων µου στεναγµός µοι ἥκει, δακρύω δὲ ἐγὼ συνεχόµενος φόβῳ·
25φόβος γάρ, ὃν ἐφρόντισα, ἦλθέν µοι,
καὶ ὃν ἐδεδοίκειν, συνήντησέν µοι.
26οὔτε εἰρήνευσα οὔτε ἡσύχασα οὔτε ἀνεπαυσάµην, ἦλθεν δέ µοι ὀργή.
4	1Ὑπολαβὼν δὲ Ελιφας ὁ Θαιµανίτης λέγει
2Μὴ πολλάκις σοι λελάληται ἐν κόπῳ; ἰσχὺν δὲ ῥηµάτων σου τίς ὑποίσει;
3εἰ γὰρ σὺ ἐνουθέτησας πολλοὺς καὶ χεῖρας ἀσθενοῦς παρεκάλεσας
4ἀσθενοῦντάς τε ἐξανέστησας ῥήµασιν γόνασίν τε ἀδυνατοῦσιν θάρσος περιέθηκας,
5νῦν δὲ ἥκει ἐπὶ σὲ πόνος καὶ ἥψατό σου, σὺ δὲ ἐσπούδασας.
6πότερον οὐχ ὁ φόβος σού ἐστιν ἐν ἀφροσύνῃ καὶ ἡ ἐλπίς σου καὶ ἡ ἀκακία τῆς ὁδοῦ σου; 7µνήσθητι οὖν τίς καθαρὸς ὢν ἀπώλετο
ἢ πότε ἀληθινοὶ ὁλόρριζοι ἀπώλοντο.
8καθ’ ὃν τρόπον εἶδον τοὺς ἀροτριῶντας τὰ ἄτοπα, οἱ δὲ σπείροντες αὐτὰ ὀδύνας θεριοῦσιν ἑαυτοῖς.
9ἀπὸ προστάγµατος κυρίου ἀπολοῦνται,
ἀπὸ δὲ πνεύµατος ὀργῆς αὐτοῦ ἀφανισθήσονται.
10σθένος λέοντος, φωνὴ δὲ λεαίνης, γαυρίαµα δὲ δρακόντων ἐσβέσθη·
11µυρµηκολέων ὤλετο παρὰ τὸ µὴ ἔχειν βοράν, σκύµνοι δὲ λεόντων ἔλιπον ἀλλήλους.
12εἰ δέ τι ῥῆµα ἀληθινὸν ἐγεγόνει ἐν λόγοις σου,
οὐθὲν ἄν σοι τούτων κακὸν ἀπήντησεν.
πότερον οὐ δέξεταί µου τὸ οὖς ἐξαίσια παρ’ αὐτοῦ;
13φόβοι δὲ καὶ ἠχὼ νυκτερινή, ἐπιπίπτων φόβος ἐπ’ ἀνθρώπους, 14φρίκη δέ µοι συνήντησεν καὶ τρόµος καὶ µεγάλως µου τὰ ὀστᾶ συνέσεισεν,
15καὶ πνεῦµα ἐπὶ πρόσωπόν µου ἐπῆλθεν, ἔφριξαν δέ µου τρίχες καὶ σάρκες.
16ἀνέστην, καὶ οὐκ ἐπέγνων·
εἶδον, καὶ οὐκ ἦν µορφὴ πρὸ ὀφθαλµῶν µου,
ἀλλ’ ἢ αὔραν καὶ φωνὴν ἤκουον
17Τί γάρ; µὴ καθαρὸς ἔσται βροτὸς ἐναντίον κυρίου ἢ ἀπὸ τῶν ἔργων αὐτοῦ ἄµεµπτος ἀνήρ;
18εἰ κατὰ παίδων αὐτοῦ οὐ πιστεύει,
κατὰ δὲ ἀíέλων αὐτοῦ σκολιόν τι ἐπενόησεν,
19τοὺς δὲ κατοικοῦντας οἰκίας πηλίνας,
ἐξ ὧν καὶ αὐτοὶ ἐκ τοῦ αὐτοῦ πηλοῦ ἐσµεν, ἔπαισεν αὐτοὺς σητὸς τρόπον·
20καὶ ἀπὸ πρωίθεν ἕως ἑσπέρας οὐκέτι εἰσίν,
παρὰ τὸ µὴ δύνασθαι αὐτοὺς ἑαυτοῖς βοηθῆσαι ἀπώλοντο·
21ἐνεφύσησεν γὰρ αὐτοῖς καὶ ἐξηράνθησαν, ἀπώλοντο παρὰ τὸ µὴ ἔχειν αὐτοὺς σοφίαν.
5	1ἐπικάλεσαι δέ, εἴ τίς σοι ὑπακούσεται,
ἢ εἴ τινα ἀíέλων ἁγίων ὄψῃ. 2καὶ γὰρ ἄφρονα ἀναιρεῖ ὀργή, πεπλανηµένον δὲ θανατοῖ ζῆλος.
3ἐγὼ δὲ ἑώρακα ἄφρονας ῥίζαν βάλλοντας, ἀλλ’ εὐθέως ἐβρώθη αὐτῶν ἡ δίαιτα.
4πόρρω γένοιντο οἱ υἱοὶ αὐτῶν ἀπὸ σωτηρίας,
κολαβρισθείησαν δὲ ἐπὶ θύραις ἡσσόνων, καὶ οὐκ ἔσται ὁ ἐξαιρούµενος·
5ἃ γὰρ ἐκεῖνοι συνήγαγον, δίκαιοι ἔδονται, αὐτοὶ δὲ ἐκ κακῶν οὐκ ἐξαίρετοι ἔσονται, ἐκσιφωνισθείη αὐτῶν ἡ ἰσχύς.
6οὐ γὰρ µὴ ἐξέλθῃ ἐκ τῆς γῆς κόπος,
οὐδὲ ἐξ ὀρέων ἀναβλαστήσει πόνος· 7ἀλλὰ ἄνθρωπος γεννᾶται κόπῳ, νεοσσοὶ δὲ γυπὸς τὰ ὑψηλὰ πέτονται.
8οὐ µὴν δὲ ἀλλὰ ἐγὼ δεηθήσοµαι κυρίου, κύριον δὲ τὸν πάντων δεσπότην ἐπικαλέσοµαι 9τὸν ποιοῦντα µεγάλα καὶ ἀνεξιχνίαστα, ἔνδοξά τε καὶ ἐξαίσια, ὧν οὐκ ἔστιν ἀριθµός· 10τὸν διδόντα ὑετὸν ἐπὶ τὴν γῆν, ἀποστέλλοντα ὕδωρ ἐπὶ τὴν ὑπ’ οὐρανόν· 11τὸν ποιοῦντα ταπεινοὺς εἰς ὕψος
καὶ ἀπολωλότας ἐξεγείροντα·
12διαλλάσσοντα βουλὰς πανούργων,
καὶ οὐ µὴ ποιήσουσιν αἱ χεῖρες αὐτῶν ἀληθές. 13ὁ καταλαµβάνων σοφοὺς ἐν τῇ φρονήσει, βουλὴν δὲ πολυπλόκων ἐξέστησεν·
14ἡµέρας συναντήσεται αὐτοῖς σκότος,
τὸ δὲ µεσηµβρινὸν ψηλαφήσαισαν ἴσα νυκτί.
15ἀπόλοιντο δὲ ἐν πολέµῳ,
ἀδύνατος δὲ ἐξέλθοι ἐκ χειρὸς δυνάστου·
16εἴη δὲ ἀδυνάτῳ ἐλπίς, ἀδίκου δὲ στόµα ἐµφραχθείη.
17µακάριος δὲ ἄνθρωπος, ὃν ἤλεγξεν ὁ κύριος· νουθέτηµα δὲ παντοκράτορος µὴ ἀπαναίνου. 18αὐτὸς γὰρ ἀλγεῖν ποιεῖ καὶ πάλιν ἀποκαθίστησιν· ἔπαισεν, καὶ αἱ χεῖρες αὐτοῦ ἰάσαντο.
19ἑξάκις ἐξ ἀναγκῶν σε ἐξελεῖται,
ἐν δὲ τῷ ἑβδόµῳ οὐ µὴ ἅψηταί σου κακόν.
20ἐν λιµῷ ῥύσεταί σε ἐκ θανάτου,
ἐν πολέµῳ δὲ ἐκ χειρὸς σιδήρου λύσει σε.
21ἀπὸ µάστιγος γλώσσης σε κρύψει,
καὶ οὐ µὴ φοβηθῇς ἀπὸ κακῶν ἐρχοµένων.
22ἀδίκων καὶ ἀνόµων καταγελάσῃ, ἀπὸ δὲ θηρίων ἀγρίων οὐ µὴ φοβηθῇς· 23θῆρες γὰρ ἄγριοι εἰρηνεύσουσίν σοι.
24εἶτα γνώσῃ ὅτι εἰρηνεύσει σου ὁ οἶκος,
ἡ δὲ δίαιτα τῆς σκηνῆς σου οὐ µὴ ἁµάρτῃ.
25γνώσῃ δὲ ὅτι πολὺ τὸ σπέρµα σου,
τὰ δὲ τέκνα σου ἔσται ὥσπερ τὸ παµβότανον τοῦ ἀγροῦ.
26ἐλεύσῃ δὲ ἐν τάφῳ ὥσπερ σῖτος ὥριµος κατὰ καιρὸν θεριζόµενος ἢ ὥσπερ θηµωνιὰ ἅλωνος καθ’ ὥραν συγκοµισθεῖσα.
27ἰδοὺ ταῦτα οὕτως ἐξιχνιάσαµεν, ταῦτά ἐστιν ἃ ἀκηκόαµεν·
σὺ δὲ γνῶθι σεαυτῷ εἴ τι ἔπραξας.
6	1Ὑπολαβὼν δὲ Ιωβ λέγει
2Εἰ γάρ τις ἱστῶν στήσαι µου τὴν ὀργήν, τὰς δὲ ὀδύνας µου ἄραι ἐν ζυγῷ ὁµοθυµαδόν, 3καὶ δὴ ἄµµου παραλίας βαρυτέρα ἔσται· ἀλλ’ ὡς ἔοικεν, τὰ ῥήµατά µού ἐστιν φαῦλα. 4βέλη γὰρ κυρίου ἐν τῷ σώµατί µού ἐστιν, ὧν ὁ θυµὸς αὐτῶν ἐκπίνει µου τὸ αἷµα·
ὅταν ἄρξωµαι λαλεῖν, κεντοῦσί µε.
5τί γάρ; µὴ διὰ κενῆς κεκράξεται ὄνος ἄγριος, ἀλλ’ ἢ τὰ σῖτα ζητῶν; εἰ δὲ καὶ ῥήξει φωνὴν βοῦς ἐπὶ φάτνης ἔχων τὰ βρώµατα;
6εἰ βρωθήσεται ἄρτος ἄνευ ἁλός;
εἰ δὲ καὶ ἔστιν γεῦµα ἐν ῥήµασιν κενοῖς;
7οὐ δύναται γὰρ παύσασθαί µου ἡ ψυχή·
βρόµον γὰρ ὁρῶ τὰ σῖτά µου ὥσπερ ὀσµὴν λέοντος.
8εἰ γὰρ δῴη, καὶ ἔλθοι µου ἡ αἴτησις, καὶ τὴν ἐλπίδα µου δῴη ὁ κύριος.
9ἀρξάµενος ὁ κύριος τρωσάτω µε,
εἰς τέλος δὲ µή µε ἀνελέτω.
10εἴη δέ µου πόλις τάφος, ἐφ’ ἧς ἐπὶ τειχέων ἡλλόµην ἐπ’ αὐτῆς, οὐ µὴ φείσωµαι· οὐ γὰρ ἐψευσάµην ῥήµατα ἅγια θεοῦ µου.
11τίς γάρ µου ἡ ἰσχύς, ὅτι ὑποµένω;
ἢ τίς µου ὁ χρόνος, ὅτι ἀνέχεταί µου ἡ ψυχή;
12µὴ ἰσχὺς λίθων ἡ ἰσχύς µου; ἢ αἱ σάρκες µού εἰσιν χάλκειαι; 13ἦ οὐκ ἐπ’ αὐτῷ ἐπεποίθειν;
βοήθεια δὲ ἀπ’ ἐµοῦ ἄπεστιν.
14ἀπείπατό µε ἔλεος,
ἐπισκοπὴ δὲ κυρίου ὑπερεῖδέν µε.
15οὐ προσεῖδόν µε οἱ ἐíύτατοί µου· ὥσπερ χειµάρρους ἐκλείπων ἢ ὥσπερ κῦµα παρῆλθόν µε·
16οἵτινές µε διευλαβοῦντο, νῦν ἐπιπεπτώκασίν µοι ὥσπερ χιὼν ἢ κρύσταλλος πεπηγώς·
17καθὼς τακεῖσα θέρµης γενοµένης οὐκ ἐπεγνώσθη ὅπερ ἦν,
18οὕτως κἀγὼ κατελείφθην ὑπὸ πάντων, ἀπωλόµην δὲ καὶ ἔξοικος ἐγενόµην.
19ἴδετε ὁδοὺς Θαιµανων, ἀτραποὺς Σαβων, οἱ διορῶντες· 20καὶ αἰσχύνην ὀφειλήσουσιν
οἱ ἐπὶ πόλεσιν καὶ χρήµασιν πεποιθότες. 21ἀτὰρ δὲ καὶ ὑµεῖς ἐπέβητέ µοι ἀνελεηµόνως, ὥστε ἰδόντες τὸ ἐµὸν τραῦµα φοβήθητε.
22τί γάρ; µή τι ὑµᾶς ᾔτησα
ἢ τῆς παρ’ ὑµῶν ἰσχύος ἐπιδέοµαι
23ὥστε σῶσαί µε ἐξ ἐχθρῶν
ἢ ἐκ χειρὸς δυναστῶν ῥύσασθαί µε;
24διδάξατέ µε, ἐγὼ δὲ κωφεύσω· εἴ τι πεπλάνηµαι, φράσατέ µοι.
25ἀλλ’ ὡς ἔοικεν, φαῦλα ἀληθινοῦ ῥήµατα, οὐ γὰρ παρ’ ὑµῶν ἰσχὺν αἰτοῦµαι·
26οὐδὲ ὁ ἔλεγχος ὑµῶν ῥήµασίν µε παύσει, οὐδὲ γὰρ ὑµῶν φθέγµα ῥήµατος ἀνέξοµαι. 27πλὴν ὅτι ἐπ’ ὀρφανῷ ἐπιπίπτετε, ἐνάλλεσθε δὲ ἐπὶ φίλῳ ὑµῶν.
28νυνὶ δὲ εἰσβλέψας εἰς πρόσωπα ὑµῶν οὐ ψεύσοµαι.
29καθίσατε δὴ καὶ µὴ εἴη ἄδικον, καὶ πάλιν τῷ δικαίῳ συνέρχεσθε.
30οὐ γάρ ἐστιν ἐν γλώσσῃ µου ἄδικον· ἢ ὁ λάρυγξ µου οὐχὶ σύνεσιν µελετᾷ;
7	1πότερον οὐχὶ πειρατήριόν ἐστιν ὁ βίος ἀνθρώπου ἐπὶ τῆς γῆς
καὶ ὥσπερ µισθίου αὐθηµερινοῦ ἡ ζωὴ αὐτοῦ;
2ἢ ὥσπερ θεράπων δεδοικὼς τὸν κύριον αὐτοῦ καὶ τετευχὼς σκιᾶς ἢ ὥσπερ µισθωτὸς ἀναµένων τὸν µισθὸν αὐτοῦ.
3οὕτως κἀγὼ ὑπέµεινα µῆνας κενούς, νύκτες δὲ ὀδυνῶν δεδοµέναι µοί εἰσιν. 4ἐὰν κοιµηθῶ, λέγω Πότε ἡµέρα;
ὡς δ’ ἂν ἀναστῶ, πάλιν Πότε ἑσπέρα;
πλήρης δὲ γίνοµαι ὀδυνῶν ἀπὸ ἑσπέρας ἕως πρωί. 5φύρεται δέ µου τὸ σῶµα ἐν σαπρίᾳ σκωλήκων, τήκω δὲ βώλακας γῆς ἀπὸ ἰχῶρος ξύων.
6ὁ δὲ βίος µού ἐστιν ἐλαφρότερος λαλιᾶς, ἀπόλωλεν δὲ ἐν κενῇ ἐλπίδι.
7µνήσθητι οὖν ὅτι πνεῦµά µου ἡ ζωὴ
καὶ οὐκέτι ἐπανελεύσεται ὁ ὀφθαλµός µου ἰδεῖν ἀγαθόν.
8οὐ περιβλέψεταί µε ὀφθαλµὸς ὁρῶντός µε·
※ οἱ ὀφθαλµοί σου ἐν ἐµοί, καὶ οὐκέτι εἰµὶ⸔
9ὥσπερ νέφος ἀποκαθαρθὲν ἀπ’ οὐρανοῦ.
ἐὰν γὰρ ἄνθρωπος καταβῇ εἰς ᾅδην, οὐκέτι µὴ ἀναβῇ
10οὐδ’ οὐ µὴ ἐπιστρέψῃ ἔτι εἰς τὸν ἴδιον οἶκον, οὐδὲ µὴ ἐπιγνῷ αὐτὸν ἔτι ὁ τόπος αὐτοῦ.
11ἀτὰρ οὖν οὐδὲ ἐγὼ φείσοµαι τῷ στόµατί µου,
λαλήσω ἐν ἀνάγκῃ ὤν,
ἀνοίξω πικρίαν ψυχῆς µου συνεχόµενος.
12πότερον θάλασσά εἰµι ἢ δράκων, ὅτι κατέταξας ἐπ’ ἐµὲ φυλακήν;
13εἶπα ὅτι Παρακαλέσει µε ἡ κλίνη µου,
ἀνοίσω δὲ πρὸς ἐµαυτὸν ἰδίᾳ λόγον τῇ κοίτῃ µου· 14ἐκφοβεῖς µε ἐνυπνίοις καὶ ἐν ὁράµασίν µε καταπλήσσεις. 15ἀπαλλάξεις ἀπὸ πνεύµατός µου τὴν ψυχήν µου,
ἀπὸ δὲ θανάτου τὰ ὀστᾶ µου.
16οὐ γὰρ εἰς τὸν αἰῶνα ζήσοµαι, ἵνα µακροθυµήσω·
ἀπόστα ἀπ’ ἐµοῦ, κενὸς γάρ µου ὁ βίος.
17τί γάρ ἐστιν ἄνθρωπος, ὅτι ἐµεγάλυνας αὐτὸν ἢ ὅτι προσέχεις τὸν νοῦν εἰς αὐτὸν
18ἢ ἐπισκοπὴν αὐτοῦ ποιήσῃ ἕως τὸ πρωὶ καὶ εἰς ἀνάπαυσιν αὐτὸν κρινεῖς;
19ἕως τίνος οὐκ ἐᾷς µε
οὐδὲ προί̈ῃ µε, ἕως ἂν καταπίω τὸν πτύελόν µου ἐν ὀδύνῃ;
20εἰ ἐγὼ ἥµαρτον, τί δύναµαί σοι πρᾶξαι, ὁ ἐπιστάµενος τὸν νοῦν τῶν ἀνθρώπων; διὰ τί ἔθου µε κατεντευκτήν σου,
εἰµὶ δὲ ἐπὶ σοὶ φορτίον;
21καὶ διὰ τί οὐκ ἐποιήσω τῆς ἀνοµίας µου λήθην καὶ καθαρισµὸν τῆς ἁµαρτίας µου;
νυνὶ δὲ εἰς γῆν ἀπελεύσοµαι, ὀρθρίζων δὲ οὐκέτι εἰµί.
8	1Ὑπολαβὼν δὲ Βαλδαδ ὁ Σαυχίτης λέγει
2Μέχρι τίνος λαλήσεις ταῦτα; πνεῦµα πολυρῆµον τοῦ στόµατός σου. 3µὴ ὁ κύριος ἀδικήσει κρίνων
ἢ ὁ τὰ πάντα ποιήσας ταράξει τὸ δίκαιον; 4εἰ οἱ υἱοί σου ἥµαρτον ἐναντίον αὐτοῦ, ἀπέστειλεν ἐν χειρὶ ἀνοµίας αὐτῶν.
5σὺ δὲ ὄρθριζε πρὸς κύριον παντοκράτορα δεόµενος. 6εἰ καθαρὸς εἶ καὶ ἀληθινός, δεήσεως ἐπακούσεταί σου, ἀποκαταστήσει δέ σοι δίαιταν δικαιοσύνης·
7ἔσται οὖν τὰ µὲν πρῶτά σου ὀλίγα, τὰ δὲ ἔσχατά σου ἀµύθητα.
8ἐπερώτησον γὰρ γενεὰν πρώτην, ἐξιχνίασον δὲ κατὰ γένος πατέρων· 9χθιζοὶ γάρ ἐσµεν καὶ οὐκ οἴδαµεν,
σκιὰ γάρ ἐστιν ἡµῶν ἐπὶ τῆς γῆς ὁ βίος.
10ἦ οὐχ οὗτοί σε διδάξουσιν καὶ ἀναíελοῦσιν καὶ ἐκ καρδίας ἐξάξουσιν ῥήµατα;
11µὴ θάλλει πάπυρος ἄνευ ὕδατος
ἢ ὑψωθήσεται βούτοµον ἄνευ πότου;
12ἔτι ὂν ἐπὶ ῥίζης καὶ οὐ µὴ θερισθῇ,
πρὸ τοῦ πιεῖν πᾶσα βοτάνη οὐχὶ ξηραίνεται.
13οὕτως τοίνυν ἔσται τὰ ἔσχατα πάντων τῶν ἐπιλανθανοµένων τοῦ κυρίου· ἐλπὶς γὰρ ἀσεβοῦς ἀπολεῖται.
14ἀοίκητος γὰρ αὐτοῦ ἔσται ὁ οἶκος, ἀράχνη δὲ αὐτοῦ ἀποβήσεται ἡ σκηνή.
15ἐὰν ὑπερείσῃ τὴν οἰκίαν αὐτοῦ, οὐ µὴ στῇ· ἐπιλαβοµένου δὲ αὐτοῦ οὐ µὴ ὑποµείνῃ· 16ὑγρὸς γάρ ἐστιν ὑπὸ ἡλίου,
καὶ ἐκ σαπρίας αὐτοῦ ὁ ῥάδαµνος αὐτοῦ ἐξελεύσεται.
17ἐπὶ συναγωγὴν λίθων κοιµᾶται, ἐν δὲ µέσῳ χαλίκων ζήσεται.
18ἐὰν καταπίῃ, ὁ τόπος ψεύσεται αὐτόν· οὐχ ἑόρακας τοιαῦτα.
19ὅτι καταστροφὴ ἀσεβοῦς τοιαύτη, ἐκ δὲ γῆς ἄMον ἀναβλαστήσει.
20ὁ γὰρ κύριος οὐ µὴ ἀποποιήσηται τὸν ἄκακον, πᾶν δὲ δῶρον ἀσεβοῦς οὐ δέξεται.
21ἀληθινῶν δὲ στόµα ἐµπλήσει γέλωτος, τὰ δὲ χείλη αὐτῶν ἐξοµολογήσεως·
22οἱ δὲ ἐχθροὶ αὐτῶν ἐνδύσονται αἰσχύνην, δίαιτα δὲ ἀσεβοῦς οὐκ ἔσται.
9	1Ὑπολαβὼν δὲ Ιωβ λέγει
2Ἐπ’ ἀληθείας οἶδα ὅτι οὕτως ἐστίν· πῶς γὰρ ἔσται δίκαιος βροτὸς παρὰ κυρίῳ;
3ἐὰν γὰρ βούληται κριθῆναι αὐτῷ, οὐ µὴ ὑπακούσῃ αὐτῷ, ἵνα µὴ ἀντείπῃ πρὸς ἕνα λόγον αὐτοῦ ἐκ χιλίων.
4σοφὸς γάρ ἐστιν διανοίᾳ, κραταιός τε καὶ µέγας· τίς σκληρὸς γενόµενος ἐναντίον αὐτοῦ ὑπέµεινεν;
5ὁ παλαιῶν ὄρη καὶ οὐκ οἴδασιν, ὁ καταστρέφων αὐτὰ ὀργῇ·
6ὁ σείων τὴν ὑπ’ οὐρανὸν ἐκ θεµελίων, οἱ δὲ στῦλοι αὐτῆς σαλεύονται·
7ὁ λέγων τῷ ἡλίῳ καὶ οὐκ ἀνατέλλει, κατὰ δὲ ἄστρων κατασφραγίζει·
8ὁ τανύσας τὸν οὐρανὸν µόνος καὶ περιπατῶν ὡς ἐπ’ ἐδάφους ἐπὶ θαλάσσης·
9ὁ ποιῶν Πλειάδα καὶ Ἕσπερον καὶ Ἀρκτοῦρον καὶ ταµιεῖα νότου·
10ὁ ποιῶν µεγάλα καὶ ἀνεξιχνίαστα, ἔνδοξά τε καὶ ἐξαίσια, ὧν οὐκ ἔστιν ἀριθµός.
11ἐὰν ὑπερβῇ µε, οὐ µὴ ἴδω· καὶ ἐὰν παρέλθῃ µε, οὐδ’ ὧς ἔγνων.
12ἐὰν ἀπαλλάξῃ, τίς ἀποστρέψει; ἢ τίς ἐρεῖ αὐτῷ Τί ἐποίησας;
13αὐτὸς γὰρ ἀπέστραπται ὀργήν, ὑπ’ αὐτοῦ ἐκάµφθησαν κήτη τὰ ὑπ’ οὐρανόν.
14ἐὰν δέ µου ὑπακούσηται, ἦ διακρινεῖ τὰ ῥήµατά µου.
15ἐάν τε γὰρ ὦ δίκαιος, οὐκ εἰσακούσεταί µου,
※ τοῦ κρίµατος αὐτοῦ δεηθήσοµαι·⸔
16ἐάν τε καλέσω καὶ ὑπακούσῃ, οὐ πιστεύω ὅτι εἰσακήκοέν µου.
17µὴ γνόφῳ µε ἐκτρίψῃ; πολλὰ δέ µου τὰ συντρίµµατα πεποίηκεν διὰ κενῆς.
18οὐκ ἐᾷ γάρ µε ἀναπνεῦσαι, ἐνέπλησεν δέ µε πικρίας.
19ὅτι µὲν γὰρ ἰσχύι κρατεῖ· τίς οὖν κρίµατι αὐτοῦ ἀντιστήσεται;
20ἐὰν γὰρ ὦ δίκαιος, τὸ στόµα µου ἀσεβήσει· ἐάν τε ὦ ἄµεµπτος, σκολιὸς ἀποβήσοµαι.
21εἴτε γὰρ ἠσέβησα, οὐκ οἶδα τῇ ψυχῇ, πλὴν ὅτι ἀφαιρεῖταί µου ἡ ζωή.
22διὸ εἶπον Μέγαν καὶ δυνάστην ἀπολλύει ὀργή,
23ὅτι φαῦλοι ἐν θανάτῳ ἐξαισίῳ, ἀλλὰ δίκαιοι καταγελῶνται·
24παραδέδονται γὰρ εἰς χεῖρας ἀσεβοῦς.
※ πρόσωπα κριτῶν αὐτῆς συγκαλύπτει·
※ εἰ δὲ µὴ αὐτός, τίς ἐστιν;⸔
25ὁ δὲ βίος µού ἐστιν ἐλαφρότερος δροµέως· ἀπέδρασαν καὶ οὐκ εἴδοσαν. 26ἦ καὶ ἔστιν ναυσὶν ἴχνος ὁδοῦ ἢ ἀετοῦ πετοµένου ζητοῦντος βοράν; 27ἐάν τε γὰρ εἴπω, ἐπιλήσοµαι λαλῶν, συγκύψας τῷ προσώπῳ στενάξω. 28σείοµαι πᾶσιν τοῖς µέλεσιν, οἶδα γὰρ ὅτι οὐκ ἀθῷόν µε ἐάσεις.
29ἐπειδὴ δέ εἰµι ἀσεβής, διὰ τί οὐκ ἀπέθανον;
30ἐὰν γὰρ ἀπολούσωµαι χιόνι καὶ ἀποκαθάρωµαι χερσὶν καθαραῖς,
31ἱκανῶς ἐν ῥύπῳ µε ἔβαψας, ἐβδελύξατο δέ µε ἡ στολή.
32οὐ γὰρ εἶ ἄνθρωπος κατ’ ἐµέ, ᾧ ἀντικρινοῦµαι, ἵνα ἔλθωµεν ὁµοθυµαδὸν εἰς κρίσιν. 33εἴθε ἦν ὁ µεσίτης ἡµῶν καὶ ἐλέγχων καὶ διακούων ἀνὰ µέσον ἀµφοτέρων· 34ἀπαλλαξάτω ἀπ’ ἐµοῦ τὴν ῥάβδον, ὁ δὲ φόβος αὐτοῦ µή µε στροβείτω,
35καὶ οὐ µὴ φοβηθῶ, ἀλλὰ λαλήσω· οὐ γὰρ οὕτω συνεπίσταµαι.
10	1κάµνων τῇ ψυχῇ µου, στένων ἐπαφήσω ἐπ’ αὐτὸν τὰ ῥήµατά µου· λαλήσω πικρίᾳ ψυχῆς µου συνεχόµενος
2καὶ ἐρῶ πρὸς κύριον Μή µε ἀσεβεῖν δίδασκε· καὶ διὰ τί µε οὕτως ἔκρινας;
3ἦ καλόν σοι, ἐὰν ἀδικήσω, ὅτι ἀπείπω ἔργα χειρῶν σου, βουλῇ δὲ ἀσεβῶν προσέσχες;
4ἦ ὥσπερ βροτὸς ὁρᾷ καθορᾷς
※ ἢ καθὼς ὁρᾷ ἄνθρωπος βλέψῃ;⸔
5ἦ ὁ βίος σου ἀνθρώπινός ἐστιν ἢ τὰ ἔτη σου ἀνδρός;
6ὅτι ἀνεζήτησας τὴν ἀνοµίαν µου καὶ τὰς ἁµαρτίας µου ἐξιχνίασας.
7οἶδας γὰρ ὅτι οὐκ ἠσέβησα· ἀλλὰ τίς ἐστιν ὁ ἐκ τῶν χειρῶν σου ἐξαιρούµενος; 8αἱ χεῖρές σου ἔπλασάν µε καὶ ἐποίησάν µε, µετὰ ταῦτα µεταβαλών µε ἔπαισας. 9µνήσθητι ὅτι πηλόν µε ἔπλασας, εἰς δὲ γῆν µε πάλιν ἀποστρέφεις.
10ἦ οὐχ ὥσπερ γάλα µε ἤµελξας, ἐτύρωσας δέ µε ἴσα τυρῷ;
11δέρµα καὶ κρέας µε ἐνέδυσας, ὀστέοις δὲ καὶ νεύροις µε ἐνεῖρας.
12ζωὴν δὲ καὶ ἔλεος ἔθου παρ’ ἐµοί, ἡ δὲ ἐπισκοπή σου ἐφύλαξέν µου τὸ πνεῦµα.
13ταῦτα ἔχων ἐν σεαυτῷ οἶδα ὅτι πάντα δύνασαι, ἀδυνατεῖ δέ σοι οὐθέν.
14ἐάν τε γὰρ ἁµάρτω, φυλάσσεις µε, ἀπὸ δὲ ἀνοµίας οὐκ ἀθῷόν µε πεποίηκας.
15ἐάν τε γὰρ ἀσεβὴς ὦ, οἴµµοι· ἐάν τε ὦ δίκαιος, οὐ δύναµαι ἀνακύψαι, πλήρης γὰρ ἀτιµίας εἰµί.
16ἀγρεύοµαι γὰρ ὥσπερ λέων εἰς σφαγήν, πάλιν δὲ µεταβαλὼν δεινῶς µε ὀλέκεις
17ἐπανακαινίζων ἐπ’ ἐµὲ τὴν ἔτασίν µου· ὀργῇ δὲ µεγάλῃ µοι ἐχρήσω, ἐπήγαγες δὲ ἐπ’ ἐµὲ πειρατήρια.
18ἵνα τί οὖν ἐκ κοιλίας µε ἐξήγαγες, καὶ οὐκ ἀπέθανον, ὀφθαλµὸς δέ µε οὐκ εἶδεν, 19καὶ ὥσπερ οὐκ ὢν ἐγενόµην; διὰ τί γὰρ ἐκ γαστρὸς εἰς µνῆµα οὐκ ἀπηλλάγην; 20ἦ οὐκ ὀλίγος ἐστὶν ὁ χρόνος τοῦ βίου µου; ἔασόν µε ἀναπαύσασθαι µικρὸν
21πρὸ τοῦ µε πορευθῆναι ὅθεν οὐκ ἀναστρέψω, εἰς γῆν σκοτεινὴν καὶ γνοφεράν,
22εἰς γῆν σκότους αἰωνίου, οὗ οὐκ ἔστιν φέíος οὐδὲ ὁρᾶν ζωὴν βροτῶν.
11	1Ὑπολαβὼν δὲ Σωφαρ ὁ Μιναῖος λέγει
2Ὁ τὰ πολλὰ λέγων καὶ ἀντακούσεται· ἢ καὶ ὁ εὔλαλος οἴεται εἶναι δίκαιος; εὐλογηµένος γεννητὸς γυναικὸς ὀλιγόβιος.
3µὴ πολὺς ἐν ῥήµασιν γίνου, οὐ γάρ ἐστιν ὁ ἀντικρινόµενός σοι.
4µὴ γὰρ λέγε ὅτι Καθαρός εἰµι τοῖς ἔργοις καὶ ἄµεµπτος ἐναντίον αὐτοῦ.
5ἀλλὰ πῶς ἂν ὁ κύριος λαλήσαι πρὸς σέ;
※ καὶ ἀνοίξει χείλη αὐτοῦ µετὰ σοῦ.⸔
6εἶτα ἀναíελεῖ σοι δύναµιν σοφίας, ὅτι διπλοῦς ἔσται τῶν κατὰ σέ· καὶ τότε γνώσῃ ὅτι ἄξιά σοι ἀπέβη ἀπὸ κυρίου ὧν ἡµάρτηκας.
7ἦ ἴχνος κυρίου εὑρήσεις ἢ εἰς τὰ ἔσχατα ἀφίκου, ἃ ἐποίησεν ὁ παντοκράτωρ;
8ὑψηλὸς ὁ οὐρανός, καὶ τί ποιήσεις; βαθύτερα δὲ τῶν ἐν ᾅδου τί οἶδας;
9ἢ µακρότερα µέτρου γῆς ἢ εὔρους θαλάσσης;
10ἐὰν δὲ καταστρέψῃ τὰ πάντα, τίς ἐρεῖ αὐτῷ Τί ἐποίησας;
11αὐτὸς γὰρ οἶδεν ἔργα ἀνόµων, ἰδὼν δὲ ἄτοπα οὐ παρόψεται.
12ἄνθρωπος δὲ ἄMως νήχεται λόγοις, βροτὸς δὲ γεννητὸς γυναικὸς ἴσα ὄνῳ ἐρηµίτῃ.
13εἰ γὰρ σὺ καθαρὰν ἔθου τὴν καρδίαν σου, ὑπτιάζεις δὲ χεῖρας πρὸς αὐτόν,
14εἰ ἄνοµόν τί ἐστιν ἐν χερσίν σου, πόρρω ποίησον αὐτὸ ἀπὸ σοῦ, ἀδικία δὲ ἐν διαίτῃ σου µὴ αὐλισθήτω.
15οὕτως γὰρ ἀναλάµψει σου τὸ πρόσωπον ὥσπερ ὕδωρ καθαρόν, ἐκδύσῃ δὲ ῥύπον καὶ οὐ µὴ φοβηθῇς·
16καὶ τὸν κόπον ἐπιλήσῃ ὥσπερ κῦµα παρελθὸν καὶ οὐ πτοηθήσῃ·
17ἡ δὲ εὐχή σου ὥσπερ ἑωσφόρος, ἐκ δὲ µεσηµβρίας ἀνατελεῖ σοι ζωή·
18πεποιθώς τε ἔσῃ ὅτι ἔστιν σοι ἐλπίς, ἐκ δὲ µερίµνης καὶ φροντίδος ἀναφανεῖταί σοι εἰρήνη.
19ἡσυχάσεις γάρ, καὶ οὐκ ἔσται ὁ πολεµῶν σε· µεταβαλόµενοι δὲ πολλοί σου δεηθήσονται.
20σωτηρία δὲ αὐτοὺς ἀπολείψει· ἡ γὰρ ἐλπὶς αὐτῶν ἀπώλεια, ὀφθαλµοὶ δὲ ἀσεβῶν τακήσονται.
12	1Ὑπολαβὼν δὲ Ιωβ λέγει
2Εἶτα ὑµεῖς ἐστε ἄνθρωποι· ἦ µεθ’ ὑµῶν τελευτήσει σοφία.
3κἀµοὶ µὲν καρδία καθ’ ὑµᾶς ἐστιν.
4δίκαιος γὰρ ἀνὴρ καὶ ἄµεµπτος ἐγενήθη εἰς χλεύασµα·
5εἰς χρόνον γὰρ τακτὸν ἡτοίµαστο πεσεῖν ὑπὸ ἄMους οἴκους τε αὐτοῦ ἐκπορθεῖσθαι ὑπὸ ἀνόµων.
6οὐ µὴν δὲ ἀλλὰ µηδεὶς πεποιθέτω πονηρὸς ὢν ἀθῷος ἔσεσθαι, ὅσοι παροργίζουσιν τὸν κύριον, ὡς οὐχὶ καὶ ἔτασις αὐτῶν ἔσται.
7ἀλλὰ δὴ ἐπερώτησον τετράποδα ἐάν σοι εἴπωσιν, πετεινὰ δὲ οὐρανοῦ ἐάν σοι ἀπαíείλωσιν·
8ἐκδιήγησαι δὲ γῇ ἐάν σοι φράσῃ,
※ καὶ ἐξηγήσονταί σοι οἱ ἰχθύες τῆς θαλάσσης.
9τίς οὐκ ἔγνω ἐν πᾶσι τούτοις
※ ὅτι χεὶρ κυρίου ἐποίησεν ταῦτα;⸔
10εἰ µὴ ἐν χειρὶ αὐτοῦ ψυχὴ πάντων τῶν ζώντων καὶ πνεῦµα παντὸς ἀνθρώπου;
11οὖς µὲν γὰρ ῥήµατα διακρίνει, λάρυγξ δὲ σῖτα γεύεται.
12ἐν πολλῷ χρόνῳ σοφία, ἐν δὲ πολλῷ βίῳ ἐπιστήµη.
13παρ’ αὐτῷ σοφία καὶ δύναµις, αὐτῷ βουλὴ καὶ σύνεσις.
14ἐὰν καταβάλῃ, τίς οἰκοδοµήσει; ἐὰν κλείσῃ κατὰ ἀνθρώπων, τίς ἀνοίξει;
15ἐὰν κωλύσῃ τὸ ὕδωρ, ξηρανεῖ τὴν γῆν· ἐὰν δὲ ἐπαφῇ, ἀπώλεσεν αὐτὴν καταστρέψας.
16παρ’ αὐτῷ κράτος καὶ ἰσχύς, αὐτῷ ἐπιστήµη καὶ σύνεσις. 17διάγων βουλευτὰς αἰχµαλώτους, κριτὰς δὲ γῆς ἐξέστησεν. 18καθιζάνων βασιλεῖς ἐπὶ θρόνους
※ καὶ περιέδησεν ζώνῃ ὀσφύας αὐτῶν.⸔
19ἐξαποστέλλων ἱερεῖς αἰχµαλώτους, δυνάστας δὲ γῆς κατέστρεψεν.
20διαλλάσσων χείλη πιστῶν, σύνεσιν δὲ πρεσβυτέρων ἔγνω.
21ἐκχέων ἀτιµίαν ἐπ’ ἄρχοντας,⸔ταπεινοὺς δὲ ἰάσατο.
22ἀνακαλύπτων βαθέα ἐκ σκότους, ἐξήγαγεν δὲ εἰς φῶς σκιὰν θανάτου. 23πλανῶν ἔθνη καὶ ἀπολλύων αὐτά,⸔καταστρωννύων ἔθνη καὶ καθοδηγῶν αὐτά. 24διαλλάσσων καρδίας ἀρχόντων γῆς, ἐπλάνησεν δὲ αὐτοὺς ὁδῷ, ᾗ οὐκ ᾔδεισαν· 25ψηλαφήσαισαν σκότος καὶ µὴ φῶς, πλανηθείησαν δὲ ὥσπερ ὁ µεθύων.
13	1ἰδοὺ ταῦτα ἑώρακέν µου ὁ ὀφθαλµὸς καὶ ἀκήκοέν µου τὸ οὖς·
2καὶ οἶδα ὅσα καὶ ὑµεῖς ἐπίστασθε, καὶ οὐκ ἀσυνετώτερός εἰµι ὑµῶν.
3οὐ µὴν δὲ ἀλλ’ ἐγὼ πρὸς κύριον λαλήσω, ἐλέγξω δὲ ἐναντίον αὐτοῦ ἐὰν βούληται.
4ὑµεῖς δέ ἐστε ἰατροὶ ἄδικοι καὶ ἰαταὶ κακῶν πάντες.
5εἴη δὲ ὑµῖν κωφεῦσαι, καὶ ἀποβήσεται ὑµῖν εἰς σοφίαν.
6ἀκούσατε ἔλεγχον στόµατός µου, κρίσιν δὲ χειλέων µου προσέχετε. 7πότερον οὐκ ἔναντι κυρίου λαλεῖτε, ἔναντι δὲ αὐτοῦ φθέíεσθε δόλον; 8ἦ ὑποστελεῖσθε; ὑµεῖς δὲ αὐτοὶ κριταὶ γένεσθε.
9καλόν γε, ἐὰν ἐξιχνιάσῃ ὑµᾶς· εἰ γὰρ τὰ πάντα ποιοῦντες προστεθήσεσθε αὐτῷ,
10οὐθὲν ἧττον ἐλέγξει ὑµᾶς· εἰ δὲ καὶ κρυφῇ πρόσωπα θαυµάσετε,
11πότερον οὐχὶ δεινὰ αὐτοῦ στροβήσει ὑµᾶς, φόβος δὲ παρ’ αὐτοῦ ἐπιπεσεῖται ὑµῖν;
12ἀποβήσεται δὲ ὑµῶν τὸ ἀγαυρίαµα ἴσα σποδῷ, τὸ δὲ σῶµα πήλινον.
13κωφεύσατε, ἵνα λαλήσω καὶ ἀναπαύσωµαι θυµοῦ
14ἀναλαβὼν τὰς σάρκας µου τοῖς ὀδοῦσιν, ψυχὴν δέ µου θήσω ἐν χειρί.
15ἐάν µε χειρώσηται ὁ δυνάστης, ἐπεὶ καὶ ἦρκται, ἦ µὴν λαλήσω καὶ ἐλέγξω ἐναντίον αὐτοῦ·
16καὶ τοῦτό µοι ἀποβήσεται εἰς σωτηρίαν, οὐ γὰρ ἐναντίον αὐτοῦ δόλος εἰσελεύσεται.
17ἀκούσατε ἀκούσατε τὰ ῥήµατά µου· ἀναíελῶ γὰρ ὑµῶν ἀκουόντων. 18ἰδοὺ ἐγὼ ἐíύς εἰµι τοῦ κρίµατός µου, οἶδα ἐγὼ ὅτι δίκαιος ἀναφανοῦµαι. 19τίς γάρ ἐστιν ὁ κριθησόµενός µοι;
※ ὅτι νῦν κωφεύσω καὶ ἐκλείψω.⸔
20δυεῖν δέ µοι χρήσῃ·
※ τότε ἀπὸ τοῦ προσώπου σου οὐ κρυβήσοµαι·⸔
21τὴν χεῖρα ἀπ’ ἐµοῦ ἀπέχου, καὶ ὁ φόβος σου µή µε καταπλησσέτω.
22εἶτα καλέσεις, ἐγὼ δέ σοι ὑπακούσοµαι· ἢ λαλήσεις, ἐγὼ δέ σοι δώσω ἀνταπόκρισιν.
23πόσαι εἰσὶν αἱ ἁµαρτίαι µου καὶ αἱ ἀνοµίαι µου; δίδαξόν µε τίνες εἰσίν.
24διὰ τί ἀπ’ ἐµοῦ κρύπτῃ, ἥγησαι δέ µε ὑπεναντίον σοι;
25ἦ ὡς φύλλον κινούµενον ὑπὸ ἀνέµου εὐλαβηθήσῃ ἢ ὡς χόρτῳ φεροµένῳ ὑπὸ πνεύµατος ἀντίκεισαί µοι;
26ὅτι κατέγραψας κατ’ ἐµοῦ κακά, περιέθηκας δέ µοι νεότητος ἁµαρτίας,
27ἔθου δέ µου τὸν πόδα ἐν κωλύµατι, ἐφύλαξας δέ µου πάντα τὰ ἔργα, εἰς δὲ ῥίζας τῶν ποδῶν µου ἀφίκου·
28ὃ παλαιοῦται ἴσα ἀσκῷ ἢ ὥσπερ ἱµάτιον σητόβρωτον.
14	1βροτὸς γὰρ γεννητὸς γυναικὸς ὀλιγόβιος καὶ πλήρης ὀργῆς
2ἢ ὥσπερ ἄνθος ἀνθῆσαν ἐξέπεσεν, ἀπέδρα δὲ ὥσπερ σκιὰ καὶ οὐ µὴ στῇ.
3οὐχὶ καὶ τούτου λόγον ἐποιήσω καὶ τοῦτον ἐποίησας εἰσελθεῖν ἐν κρίµατι ἐνώπιόν σου;
4τίς γὰρ καθαρὸς ἔσται ἀπὸ ῥύπου; ἀλλ’ οὐθείς.
5ἐὰν καὶ µία ἡµέρα ὁ βίος αὐτοῦ ἐπὶ τῆς γῆς, ἀριθµητοὶ δὲ µῆνες αὐτοῦ παρὰ σοί, εἰς χρόνον ἔθου, καὶ οὐ µὴ ὑπερβῇ.
6ἀπόστα ἀπ’ αὐτοῦ, ἵνα ἡσυχάσῃ καὶ εὐδοκήσῃ τὸν βίον ὥσπερ ὁ µισθωτός.
7ἔστιν γὰρ δένδρῳ ἐλπίς· ἐὰν γὰρ ἐκκοπῇ, ἔτι ἐπανθήσει, καὶ ὁ ῥάδαµνος αὐτοῦ οὐ µὴ ἐκλίπῃ·
8ἐὰν γὰρ γηράσῃ ἐν γῇ ἡ ῥίζα αὐτοῦ, ἐν δὲ πέτρᾳ τελευτήσῃ τὸ στέλεχος αὐτοῦ,
9ἀπὸ ὀσµῆς ὕδατος ἀνθήσει, ποιήσει δὲ θερισµὸν ὥσπερ νεόφυτον.
10ἀνὴρ δὲ τελευτήσας ᾤχετο, πεσὼν δὲ βροτὸς οὐκέτι ἔστιν.
11χρόνῳ γὰρ σπανίζεται θάλασσα, ποταµὸς δὲ ἐρηµωθεὶς ἐξηράνθη·
12ἄνθρωπος δὲ κοιµηθεὶς οὐ µὴ ἀναστῇ, ἕως ἂν ὁ οὐρανὸς οὐ µὴ συρραφῇ·
※ καὶ οὐκ ἐξυπνισθήσονται ἐξ ὕπνου αὐτῶν.⸔
13εἰ γὰρ ὄφελον ἐν ᾅδῃ µε ἐφύλαξας, ἔκρυψας δέ µε, ἕως ἂν παύσηταί σου ἡ ὀργὴ καὶ τάξῃ
µοι χρόνον, ἐν ᾧ µνείαν µου ποιήσῃ.
14ἐὰν γὰρ ἀποθάνῃ ἄνθρωπος, ζήσεται συντελέσας ἡµέρας τοῦ βίου αὐτοῦ· ὑποµενῶ, ἕως ἂν πάλιν γένωµαι.
15εἶτα καλέσεις, ἐγὼ δέ σοι ὑπακούσοµαι, τὰ δὲ ἔργα τῶν χειρῶν σου µὴ ἀποποιοῦ. 16ἠρίθµησας δέ µου τὰ ἐπιτηδεύµατα, καὶ οὐ µὴ παρέλθῃ σε οὐδὲν τῶν ἁµαρτιῶν µου· 17ἐσφράγισας δέ µου τὰς ἀνοµίας ἐν βαλλαντίῳ, ἐπεσηµήνω δέ, εἴ τι ἄκων παρέβην. 18καὶ πλὴν ὄρος πῖπτον διαπεσεῖται,
※ καὶ πέτρα παλαιωθήσεται ἐκ τοῦ τόπου αὐτῆς·
19λίθους ἐλέαναν ὕδατα,
※ καὶ κατέκλυσεν ὕδατα ὕπτια τοῦ χώµατος τῆς γῆς·
※ καὶ ὑποµονὴν ἀνθρώπου ἀπώλεσας.⸔
20ὦσας αὐτὸν εἰς τέλος, καὶ ᾤχετο· ἐπέστησας αὐτῷ τὸ πρόσωπον καὶ ἐξαπέστειλας· 21πολλῶν δὲ γενοµένων τῶν υἱῶν αὐτοῦ οὐκ οἶδεν, ἐὰν δὲ ὀλίγοι γένωνται, οὐκ ἐπίσταται· 22ἀλλ’ ἢ αἱ σάρκες αὐτοῦ ἤλγησαν, ἡ δὲ ψυχὴ αὐτοῦ ἐπένθησεν.
15	1Ὑπολαβὼν δὲ Ελιφας ὁ Θαιµανίτης λέγει
2Πότερον σοφὸς ἀπόκρισιν δώσει συνέσεως πνεύµατος καὶ ἐνέπλησεν πόνον γαστρὸς
3ἐλέγχων ἐν ῥήµασιν, οἷς οὐ δεῖ, ἐν λόγοις, οἷς οὐδὲν ὄφελος;
4οὐ καὶ σὺ ἀπεποιήσω φόβον, συνετελέσω δὲ ῥήµατα τοιαῦτα ἔναντι τοῦ κυρίου;
5ἔνοχος εἶ ῥήµασιν στόµατός σου οὐδὲ διέκρινας ῥήµατα δυναστῶν·
6ἐλέγξαι σε τὸ σὸν στόµα καὶ µὴ ἐγώ, τὰ δὲ χείλη σου καταµαρτυρήσουσίν σου.
7τί γάρ; µὴ πρῶτος ἀνθρώπων ἐγενήθης; ἢ πρὸ θινῶν ἐπάγης;
8ἦ σύνταγµα κυρίου ἀκήκοας, εἰς δὲ σὲ ἀφίκετο σοφία;
9τί γὰρ οἶδας, ὃ οὐκ οἴδαµεν; ἢ τί συνίεις, ὃ οὐχὶ καὶ ἡµεῖς;
10καί γε πρεσβύτης καί γε παλαιὸς ἐν ἡµῖν
※ βαρύτερος τοῦ πατρός σου ἡµέραις.⸔
11ὀλίγα ὧν ἡµάρτηκας µεµαστίγωσαι, µεγάλως ὑπερβαλλόντως λελάληκας.
12τί ἐτόλµησεν ἡ καρδία σου, ἢ τί ἐπήνεγκαν οἱ ὀφθαλµοί σου,
13ὅτι θυµὸν ἔρρηξας ἔναντι κυρίου, ἐξήγαγες δὲ ἐκ στόµατος ῥήµατα τοιαῦτα;
14τίς γὰρ ὢν βροτός, ὅτι ἔσται ἄµεµπτος, ἢ ὡς ἐσόµενος δίκαιος γεννητὸς γυναικός;
15εἰ κατὰ ἁγίων οὐ πιστεύει, οὐρανὸς δὲ οὐ καθαρὸς ἐναντίον αὐτοῦ. 16ἔα δὲ ἐβδελυγµένος καὶ ἀκάθαρτος, ἀνὴρ πίνων ἀδικίας ἴσα ποτῷ. 17ἀναíελῶ δέ σοι, ἄκουέ µου· ἃ δὴ ἑώρακα, ἀναíελῶ σοι,
18ἃ σοφοὶ ἐροῦσιν καὶ οὐκ ἔκρυψαν πατέρας αὐτῶν·
19αὐτοῖς µόνοις ἐδόθη ἡ γῆ, καὶ οὐκ ἐπῆλθεν ἀλλογενὴς ἐπ’ αὐτούς.
20πᾶς ὁ βίος ἀσεβοῦς ἐν φροντίδι, ἔτη δὲ ἀριθµητὰ δεδοµένα δυνάστῃ,
21ὁ δὲ φόβος αὐτοῦ ἐν ὠσὶν αὐτοῦ· ὅταν δοκῇ ἤδη εἰρηνεύειν, ἥξει αὐτοῦ ἡ καταστροφή. 22µὴ πιστευέτω ἀποστραφῆναι ἀπὸ σκότους· ἐντέταλται γὰρ ἤδη εἰς χεῖρας σιδήρου, 23κατατέτακται δὲ εἰς σῖτα γυψίν· οἶδεν δὲ ἐν ἑαυτῷ ὅτι µένει εἰς πτῶµα. ἡµέρα δὲ αὐτὸν
σκοτεινὴ στροβήσει,
24ἀνάγκη δὲ καὶ θλῖψις αὐτὸν καθέξει ὥσπερ στρατηγὸς πρωτοστάτης πίπτων.
25ὅτι ἦρκεν χεῖρας ἐναντίον τοῦ κυρίου, ἔναντι δὲ κυρίου παντοκράτορος ἐτραχηλίασεν,
26ἔδραµεν δὲ ἐναντίον αὐτοῦ ὕβρει
※ ἐν πάχει νώτου ἀσπίδος αὐτοῦ,
27ὅτι ἐκάλυψεν τὸ πρόσωπον αὐτοῦ ἐν στέατι αὐτοῦ
※ καὶ ἐποίησεν περιστόµιον ἐπὶ τῶν µηρίων.⸔
28αὐλισθείη δὲ πόλεις ἐρήµους, εἰσέλθοι δὲ εἰς οἴκους ἀοικήτους· ἃ δὲ ἐκεῖνοι ἡτοίµασαν, ἄMοι ἀποίσονται.
29οὔτε µὴ πλουτισθῇ, οὔτε µὴ µείνῃ αὐτοῦ τὰ ὑπάρχοντα· οὐ µὴ βάλῃ ἐπὶ τὴν γῆν σκιὰν
30οὐδὲ µὴ ἐκφύγῃ τὸ σκότος· τὸν βλαστὸν αὐτοῦ µαράναι ἄνεµος, ἐκπέσοι δὲ αὐτοῦ τὸ ἄνθος.
31µὴ πιστευέτω ὅτι ὑποµενεῖ, κενὰ γὰρ ἀποβήσεται αὐτῷ·
32ἡ τοµὴ αὐτοῦ πρὸ ὥρας φθαρήσεται, καὶ ὁ ῥάδαµνος αὐτοῦ οὐ µὴ πυκάσῃ·
33τρυγηθείη δὲ ὥσπερ ὄµφαξ πρὸ ὥρας, ἐκπέσοι δὲ ὡς ἄνθος ἐλαίας.
34µαρτύριον γὰρ ἀσεβοῦς θάνατος, πῦρ δὲ καύσει οἴκους δωροδεκτῶν.
35ἐν γαστρὶ δὲ λήµψεται ὀδύνας, ἀποβήσεται δὲ αὐτῷ κενά, ἡ δὲ κοιλία αὐτοῦ ὑποίσει δόλον.
16	1Ὑπολαβὼν δὲ Ιωβ λέγει
2Ἀκήκοα τοιαῦτα πολλά· παρακλήτορες κακῶν πάντες.
3τί γάρ; µὴ τάξις ἐστὶν ῥήµασιν πνεύµατος;
※ ἢ τί παρενοχλήσει σοι, ὅτι ἀποκρίνῃ;⸔
4κἀγὼ καθ’ ὑµᾶς λαλήσω, εἰ ὑπέκειτό γε ἡ ψυχὴ ὑµῶν ἀντὶ τῆς ἐµῆς· εἶτ’ ἐναλοῦµαι ὑµῖν ῥήµασιν, κινήσω δὲ καθ’ ὑµῶν κεφαλήν·
5εἴη δὲ ἰσχὺς ἐν τῷ στόµατί µου, κίνησιν δὲ χειλέων οὐ φείσοµαι.
6ἐὰν γὰρ λαλήσω, οὐκ ἀλγήσω τὸ τραῦµα· ἐὰν δὲ καὶ σιωπήσω, τί ἔλαττον τρωθήσοµαι;
7νῦν δὲ κατάκοπόν µε πεποίηκεν, µωρόν, σεσηπότα,
8καὶ ἐπελάβου µου, εἰς µαρτύριον ἐγενήθη·
※ καὶ ἀνέστη ἐν ἐµοὶ τὸ ψεῦδός µου,
※ κατὰ πρόσωπόν µου ἀνταπεκρίθη.⸔
9ὀργῇ χρησάµενος κατέβαλέν µε, ἔβρυξεν ἐπ’ ἐµὲ τοὺς ὀδόντας, βέλη πειρατῶν αὐτοῦ ἐπ’ ἐµοὶ ἔπεσεν.
10ἀκίσιν ὀφθαλµῶν ἐνήλατο, ὀξεῖ ἔπαισέν µε εἰς σιαγόνα, ὁµοθυµαδὸν δὲ κατέδραµον ἐπ’ ἐµοί.
11παρέδωκεν γάρ µε ὁ κύριος εἰς χεῖρας ἀδίκου, ἐπὶ δὲ ἀσεβέσιν ἔρριψέν µε·
12εἰρηνεύοντα διεσκέδασέν µε, λαβών µε τῆς κόµης διέτιλεν, κατέστησέν µε ὥσπερ σκοπόν.
13ἐκύκλωσάν µε λόγχαις βάλλοντες εἰς νεφρούς µου οὐ φειδόµενοι, ἐξέχεαν εἰς τὴν γῆν τὴν χολήν µου·
14κατέβαλόν µε πτῶµα ἐπὶ πτώµατι, ἔδραµον πρός µε δυνάµενοι.
15σάκκον ἔρραψα ἐπὶ βύρσης µου, τὸ δὲ σθένος µου ἐν γῇ ἐσβέσθη.
16ἡ γαστήρ µου συγκέκαυται ἀπὸ κλαυθµοῦ, ἐπὶ δὲ βλεφάροις µου σκιά.
17ἄδικον δὲ οὐδὲν ἦν ἐν χερσίν µου, εὐχὴ δέ µου καθαρά.
18γῆ, µὴ ἐπικαλύψῃς ἐφ’ αἵµατι τῆς σαρκός µου, µηδὲ εἴη τόπος τῇ κραυγῇ µου.
19καὶ νῦν ἰδοὺ ἐν οὐρανοῖς ὁ µάρτυς µου, ὁ δὲ συνίστωρ µου ἐν ὑψίστοις. 20ἀφίκοιτό µου ἡ δέησις πρὸς κύριον, ἔναντι δὲ αὐτοῦ στάζοι µου ὁ ὀφθαλµός. 21εἴη δὲ ἔλεγχος ἀνδρὶ ἔναντι κυρίου
※ καὶ υἱὸς ἀνθρώπου τῷ πλησίον αὐτοῦ.⸔
22ἔτη δὲ ἀριθµητὰ ἥκασιν, ὁδῷ δέ, ᾗ οὐκ ἐπαναστραφήσοµαι, πορεύσοµαι.
17	1ὀλέκοµαι πνεύµατι φερόµενος, δέοµαι δὲ ταφῆς καὶ οὐ τυγχάνω.
2λίσσοµαι κάµνων, καὶ τί ποιήσας;
3ἔκλεψαν δέ µου τὰ ὑπάρχοντα ἀλλότριοι.
※ τίς ἐστιν οὗτος; τῇ χειρί µου συνδεθήτω.
4ὅτι καρδίαν αὐτῶν ἔκρυψας ἀπὸ φρονήσεως,
※ διὰ τοῦτο οὐ µὴ ὑψώσῃς αὐτούς.
5τῇ µερίδι ἀναíελεῖ κακίας,⸔ὀφθαλµοὶ δέ µου ἐφ’ υἱοῖς ἐτάκησαν.
6ἔθου δέ µε θρύληµα ἐν ἔθνεσιν, γέλως δὲ αὐτοῖς ἀπέβην·
7πεπώρωνται γὰρ ἀπὸ ὀργῆς οἱ ὀφθαλµοί µου, πεπολιόρκηµαι µεγάλως ὑπὸ πάντων.
8θαῦµα ἔσχεν ἀληθινοὺς ἐπὶ τούτῳ· δίκαιος δὲ ἐπὶ παρανόµῳ ἐπανασταίη·
9σχοίη δὲ πιστὸς τὴν ἑαυτοῦ ὁδόν, καθαρὸς δὲ χεῖρας ἀναλάβοι θάρσος.
10οὐ µὴν δὲ ἀλλὰ πάντες ἐρείδετε,
※ καὶ δεῦτε δή·⸔οὐ γὰρ εὑρίσκω ἐν ὑµῖν ἀληθές.
11αἱ ἡµέραι µου παρῆλθον ἐν βρόµῳ, ἐρράγη δὲ τὰ ἄρθρα τῆς καρδίας µου.
12νύκτα εἰς ἡµέραν ἔθηκαν,
※ φῶς ἐíὺς ἀπὸ προσώπου σκότους.⸔
13ἐὰν γὰρ ὑποµείνω, ᾅδης µου ὁ οἶκος, ἐν δὲ γνόφῳ ἔστρωταί µου ἡ στρωµνή. 14θάνατον ἐπεκαλεσάµην πατέρα µου εἶναι, µητέρα δέ µου καὶ ἀδελφὴν σαπρίαν. 15ποῦ οὖν µου ἔτι ἐστὶν ἡ ἐλπίς; ἦ τὰ ἀγαθά µου ὄψοµαι;
16ἦ µετ’ ἐµοῦ εἰς ᾅδην καταβήσονται,
※ ἢ ὁµοθυµαδὸν ἐπὶ χώµατος καταβησόµεθα;⸔
18	1Ὑπολαβὼν δὲ Βαλδαδ ὁ Σαυχίτης λέγει
2Μέχρι τίνος οὐ παύσῃ; ἐπίσχες, ἵνα καὶ αὐτοὶ λαλήσωµεν.
3διὰ τί ὥσπερ τετράποδα σεσιωπήκαµεν ἐναντίον σου;
4κέχρηταί σοι ὀργή. τί γάρ; ἐὰν σὺ ἀποθάνῃς, ἀοίκητος ἡ ὑπ’ οὐρανόν; ἢ καταστραφήσεται ὄρη ἐκ θεµελίων;
5καὶ φῶς ἀσεβῶν σβεσθήσεται, καὶ οὐκ ἀποβήσεται αὐτῶν ἡ φλόξ·
6τὸ φῶς αὐτοῦ σκότος ἐν διαίτῃ, ὁ δὲ λύχνος ἐπ’ αὐτῷ σβεσθήσεται. 7θηρεύσαισαν ἐλάχιστοι τὰ ὑπάρχοντα αὐτοῦ, σφάλαι δὲ αὐτοῦ ἡ βουλή. 8ἐµβέβληται δὲ ὁ ποὺς αὐτοῦ ἐν παγίδι· ἐν δικτύῳ ἑλιχθείη.
9ἔλθοισαν δὲ ἐπ’ αὐτὸν παγίδες·
※ κατισχύσει ἐπ’ αὐτὸν διψῶντας.
10κέκρυπται ἐν τῇ γῇ σχοινίον αὐτοῦ
※ καὶ ἡ σύλληµψις αὐτοῦ ἐπὶ τρίβων.⸔
11κύκλῳ ὀλέσαισαν αὐτὸν ὀδύναι, πολλοὶ δὲ περὶ πόδας αὐτοῦ ἔλθοισαν ἐν λιµῷ στενῷ.
12πτῶµα δὲ αὐτῷ ἡτοίµασται ἐξαίσιον.
13βρωθείησαν αὐτοῦ κλῶνες ποδῶν, κατέδεται δὲ τὰ ὡραῖα αὐτοῦ θάνατος. 14ἐκραγείη δὲ ἐκ διαίτης αὐτοῦ ἴασις, σχοίη δὲ αὐτὸν ἀνάγκη αἰτίᾳ βασιλικῇ. 15κατασκηνώσει ἐν τῇ σκηνῇ αὐτοῦ ἐν νυκτὶ αὐτοῦ,
※ κατασπαρήσονται τὰ εὐπρεπῆ αὐτοῦ θείῳ.
16ὑποκάτωθεν αἱ ῥίζαι αὐτοῦ ξηρανθήσονται,
※ καὶ ἐπάνωθεν ἐπιπεσεῖται θερισµὸς αὐτοῦ.⸔
17τὸ µνηµόσυνον αὐτοῦ ἀπόλοιτο ἐκ γῆς,
※ καὶ ὑπάρχει ὄνοµα αὐτῷ ἐπὶ πρόσωπον ἐξωτέρω.⸔
18ἀπώσειεν αὐτὸν ἐκ φωτὸς εἰς σκότος.
19οὐκ ἔσται ἐπίγνωστος ἐν λαῷ αὐτοῦ, οὐδὲ σεσῳσµένος ἐν τῇ ὑπ’ οὐρανὸν ὁ οἶκος αὐτοῦ, ἀλλ’ ἐν τοῖς αὐτοῦ ζήσονται ἕτεροι.
20ἐπ’ αὐτῷ ἐστέναξαν ἔσχατοι, πρώτους δὲ ἔσχεν θαῦµα.
21οὗτοί εἰσιν οἶκοι ἀδίκων, οὗτος δὲ ὁ τόπος τῶν µὴ εἰδότων τὸν κύριον.
19	1Ὑπολαβὼν δὲ Ιωβ λέγει
2Ἕως τίνος ἔγκοπον ποιήσετε ψυχήν µου καὶ καθαιρεῖτε µε λόγοις;
3γνῶτε µόνον ὅτι ὁ κύριος ἐποίησέ µε οὕτως· καταλαλεῖτέ µου, οὐκ αἰσχυνόµενοί µε ἐπίκεισθέ µοι.
4ναὶ δὴ ἐπ’ ἀληθείας ἐγὼ ἐπλανήθην, παρ’ ἐµοὶ δὲ αὐλίζεται πλάνος 4aλαλῆσαι ῥῆµα, ὃ οὐκ ἔδει, τὰ δὲ ῥήµατά µου πλανᾶται καὶ οὐκ ἐπὶ καιροῦ. 5ἔα δὲ ὅτι ἐπ’ ἐµοὶ µεγαλύνεσθε, ἐνάλλεσθε δέ µοι ὀνείδει.
6γνῶτε οὖν ὅτι ὁ κύριός ἐστιν ὁ ταράξας, ὀχύρωµα δὲ αὐτοῦ ἐπ’ ἐµὲ ὕψωσεν.
7ἰδοὺ γελῶ ὀνείδει καὶ οὐ λαλήσω· κεκράξοµαι, καὶ οὐδαµοῦ κρίµα. 8κύκλῳ περιῳκοδόµηµαι καὶ οὐ µὴ διαβῶ, ἐπὶ πρόσωπόν µου σκότος ἔθετο. 9τὴν δὲ δόξαν ἀπ’ ἐµοῦ ἐξέδυσεν, ἀφεῖλεν δὲ στέφανον ἀπὸ κεφαλῆς µου.
10διέσπασέν µε κύκλῳ, καὶ ᾠχόµην· ἐξέκοψεν δὲ ὥσπερ δένδρον τὴν ἐλπίδα µου.
11δεινῶς δέ µοι ὀργῇ ἐχρήσατο, ἡγήσατο δέ µε ὥσπερ ἐχθρόν.
12ὁµοθυµαδὸν δὲ ἦλθον τὰ πειρατήρια αὐτοῦ ἐπ’ ἐµοὶ ταῖς ὁδοῖς µου, ἐκύκλωσάν µε ἐγκάθετοι.
13ἀπ’ ἐµοῦ δὲ ἀδελφοί µου ἀπέστησαν, ἔγνωσαν ἀλλοτρίους ἢ ἐµέ· φίλοι δέ µου ἀνελεήµονες γεγόνασιν.
14οὐ προσεποιήσαντό µε οἱ ἐíύτατοί µου, καὶ οἱ εἰδότες µου τὸ ὄνοµα ἐπελάθοντό µου.
15γείτονες οἰκίας θεράπαιναί τέ µου, ἀλλογενὴς ἤµην ἐναντίον αὐτῶν.
16θεράποντά µου ἐκάλεσα, καὶ οὐχ ὑπήκουσεν· στόµα δέ µου ἐδέετο.
17καὶ ἱκέτευον τὴν γυναῖκά µου, προσεκαλούµην δὲ κολακεύων υἱοὺς παλλακίδων µου·
18οἱ δὲ εἰς τὸν αἰῶνά µε ἀπεποιήσαντο· ὅταν ἀναστῶ, κατ’ ἐµοῦ λαλοῦσιν.
19ἐβδελύξαντο δέ µε οἱ εἰδότες µε· οὓς δὴ ἠγαπήκειν, ἐπανέστησάν µοι.
20ἐν δέρµατί µου ἐσάπησαν αἱ σάρκες µου, τὰ δὲ ὀστᾶ µου ἐν ὀδοῦσιν ἔχεται. 21ἐλεήσατέ µε, ἐλεήσατέ µε, ὦ φίλοι· χεὶρ γὰρ κυρίου ἡ ἁψαµένη µού ἐστιν. 22διὰ τί δέ µε διώκετε ὥσπερ καὶ ὁ κύριος, ἀπὸ δὲ σαρκῶν µου οὐκ ἐµπίπλασθε;
23τίς γὰρ ἂν δῴη γραφῆναι τὰ ῥήµατά µου, τεθῆναι δὲ αὐτὰ ἐν βιβλίῳ εἰς τὸν αἰῶνα
24ἐν γραφείῳ σιδηρῷ καὶ µολίβῳ⸔ἢ ἐν πέτραις ἐíλυφῆναι;
25οἶδα γὰρ ὅτι ἀέναός ἐστιν ὁ ἐκλύειν µε µέλλων ἐπὶ γῆς.
26ἀναστήσαι τὸ δέρµα µου τὸ ἀνατλῶν ταῦτα· παρὰ γὰρ κυρίου ταῦτά µοι συνετελέσθη,
27ἃ ἐγὼ ἐµαυτῷ συνεπίσταµαι, ἃ ὁ ὀφθαλµός µου ἑόρακεν καὶ οὐκ ἄMος· πάντα δέ µοι συντετέλεσται ἐν κόλπῳ.
28εἰ δὲ καὶ ἐρεῖτε Τί ἐροῦµεν ἔναντι αὐτοῦ;
※ καὶ ῥίζαν λόγου εὑρήσοµεν ἐν αὐτῷ·⸔
29εὐλαβήθητε δὴ καὶ ὑµεῖς ἀπὸ ἐπικαλύµµατος· θυµὸς γὰρ ἐπ’ ἀνόµους ἐπελεύσεται, καὶ τότε γνώσονται ποῦ ἐστιν αὐτῶν ἡ ὕλη.
20	1Ὑπολαβὼν δὲ Σωφαρ ὁ Μιναῖος λέγει
2Οὐχ οὕτως ὑπελάµβανον ἀντερεῖν σε ταῦτα, καὶ οὐχὶ συνίετε µᾶλλον ἢ καὶ ἐγώ.
3παιδείαν ἐντροπῆς µου ἀκούσοµαι,
※ καὶ πνεῦµα ἐκ τῆς συνέσεως ἀποκρίνεταί µοι.
4µὴ ταῦτα ἔγνως ἀπὸ τοῦ ἔτι⸔ἀφ’ οὗ ἐτέθη ἄνθρωπος ἐπὶ τῆς γῆς; 5εὐφροσύνη γὰρ ἀσεβῶν πτῶµα ἐξαίσιον, χαρµονὴ δὲ παρανόµων ἀπώλεια, 6ἐὰν ἀναβῇ εἰς οὐρανὸν αὐτοῦ τὰ δῶρα, ἡ δὲ θυσία αὐτοῦ νεφῶν ἅψηται.
7ὅταν γὰρ δοκῇ ἤδη κατεστηρίχθαι, τότε εἰς τέλος ἀπολεῖται· οἱ δὲ ἰδόντες αὐτὸν ἐροῦσιν Ποῦ ἐστιν;
8ὥσπερ ἐνύπνιον ἐκπετασθὲν οὐ µὴ εὑρεθῇ, ἔπτη δὲ ὥσπερ φάσµα νυκτερινόν.
9ὀφθαλµὸς παρέβλεψεν καὶ οὐ προσθήσει,
※ καὶ οὐκέτι προσνοήσει αὐτὸν ὁ τόπος αὐτοῦ.⸔
10τοὺς υἱοὺς αὐτοῦ ὀλέσαισαν ἥττονες, αἱ δὲ χεῖρες αὐτοῦ πυρσεύσαισαν ὀδύνας.
11ὀστᾶ αὐτοῦ ἐνεπλήσθησαν νεότητος αὐτοῦ,
※ καὶ µετ’ αὐτοῦ ἐπὶ χώµατος κοιµηθήσεται.
12ἐὰν γλυκανθῇ ἐν στόµατι αὐτοῦ κακία,
※ κρύψει αὐτὴν ὑπὸ τὴν γλῶσσαν αὐτοῦ·
13οὐ φείσεται αὐτῆς καὶ οὐκ ἐγκαταλείψει αὐτὴν
※ καὶ συνέξει αὐτὴν ἐν µέσῳ τοῦ λάρυíος αὐτοῦ.⸔
14καὶ οὐ µὴ δυνηθῇ βοηθῆσαι ἑαυτῷ·
※ χολὴ ἀσπίδος ἐν γαστρὶ αὐτοῦ.⸔
15πλοῦτος ἀδίκως συναγόµενος ἐξεµεσθήσεται, ἐξ οἰκίας αὐτοῦ ἐξελκύσει αὐτὸν ἄíελος.
16θυµὸν δὲ δρακόντων θηλάσειεν, ἀνέλοι δὲ αὐτὸν γλῶσσα ὄφεως.
17µὴ ἴδοι ἄµελξιν νοµάδων µηδὲ νοµὰς µέλιτος καὶ βουτύρου.
18εἰς κενὰ καὶ µάταια ἐκοπίασεν πλοῦτον, ἐξ οὗ οὐ γεύσεται, ὥσπερ στρίφνος ἀµάσητος ἀκατάποτος.
19πολλῶν γὰρ ἀδυνάτων οἴκους ἔθλασεν, δίαιταν δὲ ἥρπασεν καὶ οὐκ ἔστησεν.
20οὐκ ἔστιν αὐτοῦ σωτηρία τοῖς ὑπάρχουσιν,
※ ἐν ἐπιθυµίᾳ αὐτοῦ οὐ σωθήσεται.
21οὐκ ἔστιν ὑπόλειµµα τοῖς βρώµασιν αὐτοῦ·⸔διὰ τοῦτο οὐκ ἀνθήσει αὐτοῦ τὰ ἀγαθά. 22ὅταν δὲ δοκῇ ἤδη πεπληρῶσθαι, θλιβήσεται, πᾶσα δὲ ἀνάγκη ἐπ’ αὐτὸν ἐπελεύσεται. 23εἴ πως πληρώσαι γαστέρα αὐτοῦ,⸔ἐπαποστείλαι ἐπ’ αὐτὸν θυµὸν ὀργῆς, νίψαι ἐπ’ αὐτὸν
ὀδύνας·
24καὶ οὐ µὴ σωθῇ ἐκ χειρὸς σιδήρου, τρώσαι αὐτὸν τόξον χάλκειον·
25διεξέλθοι δὲ διὰ σώµατος αὐτοῦ βέλος, ἀστραπαὶ δὲ ἐν διαίταις αὐτοῦ περιπατήσαισαν·
※ ἐπ’ αὐτῷ φόβοι.⸔
26πᾶν δὲ σκότος αὐτῷ ὑποµείναι· κατέδεται αὐτὸν πῦρ ἄκαυστον, κακώσαι δὲ αὐτοῦ ἐπήλυτος τὸν οἶκον.
27ἀνακαλύψαι δὲ αὐτοῦ ὁ οὐρανὸς τὰς ἀνοµίας, γῆ δὲ ἐπανασταίη αὐτῷ.
28ἑλκύσαι τὸν οἶκον αὐτοῦ ἀπώλεια εἰς τέλος, ἡµέρα ὀργῆς ἐπέλθοι αὐτῷ.
29αὕτη ἡ µερὶς ἀνθρώπου ἀσεβοῦς παρὰ κυρίου καὶ κτῆµα ὑπαρχόντων αὐτῷ παρὰ τοῦ ἐπισκόπου.
21	1Ὑπολαβὼν δὲ Ιωβ λέγει
2Ἀκούσατε ἀκούσατέ µου τῶν λόγων, ἵνα µὴ ᾖ µοι παρ’ ὑµῶν αὕτη ἡ παράκλησις.
3ἄρατέ µε, ἐγὼ δὲ λαλήσω, εἶτ’ οὐ καταγελάσετέ µου.
4τί γάρ; µὴ ἀνθρώπου µου ἡ ἔλεγξις; ἢ διὰ τί οὐ θυµωθήσοµαι;
5εἰσβλέψαντες εἰς ἐµὲ θαυµάσατε χεῖρα θέντες ἐπὶ σιαγόνι.
6ἐάν τε γὰρ µνησθῶ, ἐσπούδακα, ἔχουσιν δέ µου τὰς σάρκας ὀδύναι.
7διὰ τί ἀσεβεῖς ζῶσιν, πεπαλαίωνται δὲ καὶ ἐν πλούτῳ;
8ὁ σπόρος αὐτῶν κατὰ ψυχήν, τὰ δὲ τέκνα αὐτῶν ἐν ὀφθαλµοῖς.
9οἱ οἶκοι αὐτῶν εὐθηνοῦσιν, φόβος δὲ οὐδαµοῦ, µάστιξ δὲ παρὰ κυρίου οὐκ ἔστιν ἐπ’ αὐτοῖς.
10ἡ βοῦς αὐτῶν οὐκ ὠµοτόκησεν, διεσώθη δὲ αὐτῶν ἐν γαστρὶ ἔχουσα καὶ οὐκ ἔσφαλεν.
11µένουσιν δὲ ὡς πρόβατα αἰώνια, τὰ δὲ παιδία αὐτῶν προσπαίζουσιν 12ἀναλαβόντες ψαλτήριον καὶ κιθάραν καὶ εὐφραίνονται φωνῇ ψαλµοῦ. 13συνετέλεσαν δὲ ἐν ἀγαθοῖς τὸν βίον αὐτῶν, ἐν δὲ ἀναπαύσει ᾅδου ἐκοιµήθησαν. 14λέγει δὲ κυρίῳ Ἀπόστα ἀπ’ ἐµοῦ, ὁδούς σου εἰδέναι οὐ βούλοµαι·
15τί ἱκανός, ὅτι δουλεύσοµεν αὐτῷ;
※ καὶ τίς ὠφέλεια, ὅτι ἀπαντήσοµεν αὐτῷ;⸔
16ἐν χερσὶν γὰρ ἦν αὐτῶν τὰ ἀγαθά, ἔργα δὲ ἀσεβῶν οὐκ ἐφορᾷ.
17οὐ µὴν δὲ ἀλλὰ καὶ ἀσεβῶν λύχνος σβεσθήσεται, ἐπελεύσεται δὲ αὐτοῖς ἡ καταστροφή, ὠδῖνες δὲ αὐτοὺς ἕξουσιν ἀπὸ ὀργῆς.
18ἔσονται δὲ ὥσπερ ἄχυρα πρὸ ἀνέµου ἢ ὥσπερ κονιορτός, ὃν ὑφείλατο λαῖλαψ.
19ἐκλίποι υἱοὺς τὰ ὑπάρχοντα αὐτοῦ·
※ ἀνταποδώσει πρὸς αὐτὸν καὶ γνώσεται.⸔
20ἴδοισαν οἱ ὀφθαλµοὶ αὐτοῦ τὴν ἑαυτοῦ σφαγήν, ἀπὸ δὲ κυρίου µὴ διασωθείη·
21ὅτι τί θέληµα αὐτοῦ ἐν οἴκῳ αὐτοῦ µετ’ αὐτόν;
※ καὶ ἀριθµοὶ µηνῶν αὐτοῦ διῃρέθησαν.⸔
22πότερον οὐχὶ ὁ κύριός ἐστιν ὁ διδάσκων σύνεσιν καὶ ἐπιστήµην; αὐτὸς δὲ φόνους διακρινεῖ.
23οὗτος ἀποθανεῖται ἐν κράτει ἁπλοσύνης αὐτοῦ,
※ ὅλος δὲ εὐπαθῶν καὶ εὐθηνῶν·⸔
24τὰ δὲ ἔγκατα αὐτοῦ πλήρη στέατος, µυελὸς δὲ αὐτοῦ διαχεῖται.
25ὁ δὲ τελευτᾷ ὑπὸ πικρίας ψυχῆς οὐ φαγὼν οὐδὲν ἀγαθόν. 26ὁµοθυµαδὸν δὲ ἐπὶ γῆς κοιµῶνται, σαπρία δὲ αὐτοὺς ἐκάλυψεν. 27ὥστε οἶδα ὑµᾶς ὅτι τόλµῃ ἐπίκεισθέ µοι·
28ὅτι ἐρεῖτε Ποῦ ἐστιν οἶκος ἄρχοντος;
※ καὶ ποῦ ἐστιν ἡ σκέπη τῶν σκηνωµάτων τῶν ἀσεβῶν;
29ἐρωτήσατε παραπορευοµένους ὁδόν,
※ καὶ τὰ σηµεῖα αὐτῶν οὐκ ἀπαλλοτριώσετε·
30ὅτι εἰς ἡµέραν ἀπωλείας κουφίζεται ὁ πονηρός,
※ εἰς ἡµέραν ὀργῆς αὐτοῦ ἀπαχθήσονται.
31τίς ἀπαíελεῖ ἐπὶ προσώπου αὐτοῦ τὴν ὁδὸν αὐτοῦ;
※ καὶ αὐτὸς ἐποίησεν, τίς ἀνταποδώσει αὐτῷ;
32καὶ αὐτὸς εἰς τάφους ἀπηνέχθη
※ καὶ ἐπὶ σορῷ ἠγρύπνησεν.
33ἐγλυκάνθησαν αὐτῷ χάλικες χειµάρρου,
※ καὶ ὀπίσω αὐτοῦ πᾶς ἄνθρωπος ἀπελεύσεται,
※ καὶ ἔµπροσθεν αὐτοῦ ἀναρίθµητοι.⸔
34πῶς δὲ παρακαλεῖτέ µε κενά; τὸ δὲ ἐµὲ καταπαύσασθαι ἀφ’ ὑµῶν οὐδέν.
22	1Ὑπολαβὼν δὲ Ελιφας ὁ Θαιµανίτης λέγει
2Πότερον οὐχὶ ὁ κύριός ἐστιν ὁ διδάσκων σύνεσιν καὶ ἐπιστήµην;
3τί γὰρ µέλει τῷ κυρίῳ, ἐὰν σὺ ἦσθα τοῖς ἔργοις ἄµεµπτος;
※ ἢ ὠφέλεια ὅτι ἁπλώσῃς τὴν ὁδόν σου;⸔
4ἦ λόγον σου ποιούµενος ἐλέγξει σε καὶ συνεισελεύσεταί σοι εἰς κρίσιν; 5πότερον οὐχ ἡ κακία σού ἐστιν πολλή, ἀναρίθµητοι δέ σού εἰσιν αἱ ἁµαρτίαι; 6ἠνεχύραζες δὲ τοὺς ἀδελφούς σου διὰ κενῆς, ἀµφίασιν δὲ γυµνῶν ἀφείλου· 7οὐδὲ ὕδωρ διψῶντας ἐπότισας, ἀλλὰ πεινώντων ἐστέρησας ψωµόν· 8ἐθαύµασας δέ τινων πρόσωπον, ᾤκισας δὲ τοὺς ἐπὶ τῆς γῆς·
9χήρας δὲ ἐξαπέστειλας κενάς, ὀρφανοὺς δὲ ἐκάκωσας.
10τοιγαροῦν ἐκύκλωσάν σε παγίδες, καὶ ἐσπούδασέν σε πόλεµος ἐξαίσιος·
11τὸ φῶς σοι σκότος ἀπέβη, κοιµηθέντα δὲ ὕδωρ σε ἐκάλυψεν.
12µὴ οὐχὶ ὁ τὰ ὑψηλὰ ναίων ἐφορᾷ, τοὺς δὲ ὕβρει φεροµένους ἐταπείνωσεν;
13καὶ εἶπας Τί ἔγνω ὁ ἰσχυρός;
※ ἦ κατὰ τοῦ γνόφου κρινεῖ;
14νέφη ἀποκρυφὴ αὐτοῦ, καὶ οὐχ ὁραθήσεται
※ καὶ γῦρον οὐρανοῦ διαπορεύσεται.
15µὴ τρίβον αἰώνιον φυλάξεις,
※ ἣν ἐπάτησαν ἄνδρες ἄδικοι,
16οἳ συνελήµφθησαν ἄωροι;
※ ποταµὸς ἐπιρρέων οἱ θεµέλιοι αὐτῶν⸔
17οἱ λέγοντες Κύριος τί ποιήσει ἡµῖν; ἢ τί ἐπάξεται ἡµῖν ὁ παντοκράτωρ;
18ὃς δὲ ἐνέπλησεν τοὺς οἴκους αὐτῶν ἀγαθῶν, βουλὴ δὲ ἀσεβῶν πόρρω ἀπ’ αὐτοῦ.
19ἰδόντες δίκαιοι ἐγέλασαν, ἄµεµπτος δὲ ἐµυκτήρισεν.
20εἰ µὴ ἠφανίσθη ἡ ὑπόστασις αὐτῶν,
※ καὶ τὸ κατάλειµµα αὐτῶν καταφάγεται πῦρ.⸔
21γενοῦ δὴ σκληρός, ἐὰν ὑποµείνῃς· εἶτ’ ὁ καρπός σου ἔσται ἐν ἀγαθοῖς.
22ἔκλαβε δὲ ἐκ στόµατος αὐτοῦ ἐξηγορίαν καὶ ἀνάλαβε τὰ ῥήµατα αὐτοῦ ἐν καρδίᾳ σου.
23ἐὰν δὲ ἐπιστραφῇς καὶ ταπεινώσῃς σεαυτὸν ἔναντι κυρίου, πόρρω ἐποίησας ἀπὸ διαίτης σου τὸ ἄδικον.
24θήσῃ ἐπὶ χώµατι ἐν πέτρᾳ
※ καὶ ὡς πέτρᾳ χειµάρρους Ωφιρ.⸔
25ἔσται οὖν σου ὁ παντοκράτωρ βοηθὸς ἀπὸ ἐχθρῶν, καθαρὸν δὲ ἀποδώσει σε ὥσπερ ἀργύριον πεπυρωµένον.
26εἶτα παρρησιασθήσῃ ἔναντι κυρίου ἀναβλέψας εἰς τὸν οὐρανὸν ἱλαρῶς· 27εὐξαµένου δέ σου πρὸς αὐτὸν εἰσακούσεταί σου, δώσει δέ σοι ἀποδοῦναι τὰς εὐχάς· 28ἀποκαταστήσει δέ σοι δίαιταν δικαιοσύνης, ἐπὶ δὲ ὁδοῖς σου ἔσται φέíος.
29ὅτι ἐταπείνωσεν αὐτόν, καὶ ἐρεῖς Ὑπερηφανεύσατο,
※ καὶ κύφοντα ὀφθαλµοῖς σώσει·
30ῥύσεται ἀθῷον,
※ καὶ διασώθητι ἐν καθαραῖς χερσίν σου.⸔
23	1Ὑπολαβὼν δὲ Ιωβ λέγει
2Καὶ δὴ οἶδα ὅτι ἐκ χειρός µου ἡ ἔλεγξίς ἐστιν, καὶ ἡ χεὶρ αὐτοῦ βαρεῖα γέγονεν ἐπ’ ἐµῷ στεναγµῷ.
3τίς δ’ ἄρα γνοίη ὅτι εὕροιµι αὐτὸν καὶ ἔλθοιµι εἰς τέλος;
4εἴποιµι δὲ ἐµαυτοῦ κρίµα, τὸ δὲ στόµα µου ἐµπλήσαιµι ἐλέγχων·
5γνῴην δὲ ῥήµατα, ἅ µοι ἐρεῖ, αἰσθοίµην δὲ τίνα µοι ἀπαíελεῖ.
6καὶ εἰ ἐν πολλῇ ἰσχύι ἐπελεύσεταί µοι, εἶτα ἐν ἀπειλῇ µοι οὐ χρήσεται· 7ἀλήθεια γὰρ καὶ ἔλεγχος παρ’ αὐτοῦ, ἐξαγάγοι δὲ εἰς τέλος τὸ κρίµα µου. 8εἰς γὰρ πρῶτα πορεύσοµαι καὶ οὐκέτι εἰµί· τὰ δὲ ἐπ’ ἐσχάτοις τί οἶδα; 9ἀριστερὰ ποιήσαντος αὐτοῦ καὶ οὐ κατέσχον·
※ περιβαλεῖ δεξιά, καὶ οὐκ ὄψοµαι.⸔
10οἶδεν γὰρ ἤδη ὁδόν µου, διέκρινεν δέ µε ὥσπερ τὸ χρυσίον.
11ἐξελεύσοµαι δὲ ἐν ἐντάλµασιν αὐτοῦ· ὁδοὺς γὰρ αὐτοῦ ἐφύλαξα καὶ οὐ µὴ ἐκκλίνω. 12ἀπὸ ἐνταλµάτων αὐτοῦ καὶ οὐ µὴ παρέλθω, ἐν δὲ κόλπῳ µου ἔκρυψα ῥήµατα αὐτοῦ. 13εἰ δὲ καὶ αὐτὸς ἔκρινεν οὕτως, τίς ἐστιν ὁ ἀντειπών αὐτῷ; ὃ γὰρ αὐτὸς ἠθέλησεν, καὶ
ἐποίησεν.
15διὰ τοῦτο ἐπ’ αὐτῷ ἐσπούδακα· νουθετούµενος δὲ ἐφρόντισα αὐτοῦ.
15aἐπὶ τούτῳ ἀπὸ προσώπου αὐτοῦ κατασπουδασθῶ·
※ κατανοήσω καὶ πτοηθήσοµαι ἐξ αὐτοῦ.⸔
16κύριος δὲ ἐµαλάκυνεν τὴν καρδίαν µου, ὁ δὲ παντοκράτωρ ἐσπούδασέν µε.
17οὐ γὰρ ᾔδειν ὅτι ἐπελεύσεταί µοι σκότος, πρὸ προσώπου δέ µου ἐκάλυψεν γνόφος.
24	1διὰ τί δὲ κύριον ἔλαθον ὧραι,
2ἀσεβεῖς δὲ ὅριον ὑπερέβησαν ποίµνιον σὺν ποιµένι ἁρπάσαντες;
3ὑποζύγιον ὀρφανῶν ἀπήγαγον καὶ βοῦν χήρας ἠνεχύρασαν.
4ἐξέκλιναν ἀδυνάτους ἐξ ὁδοῦ δικαίας,
※ ὁµοθυµαδὸν ἐκρύβησαν πραεῖς γῆς.⸔
5ἀπέβησαν δὲ ὥσπερ ὄνοι ἐν ἀγρῷ ὑπὲρ ἐµοῦ ἐξελθόντες τὴν ἑαυτῶν πρᾶξιν·
※ ἡδύνθη αὐτῷ ἄρτος εἰς νεωτέρους.⸔
6ἀγρὸν πρὸ ὥρας οὐκ αὐτῶν ὄντα ἐθέρισαν· ἀδύνατοι δὲ ἀµπελῶνας ἀσεβῶν ἀµισθὶ καὶ ἀσιτὶ ἠργάσαντο.
7γυµνοὺς πολλοὺς ἐκοίµισαν ἄνευ ἱµατίων, ἀµφίασιν δὲ ψυχῆς αὐτῶν ἀφείλαντο.
8ἀπὸ ψεκάδων ὀρέων ὑγραίνονται,⸔παρὰ τὸ µὴ ἔχειν αὐτοὺς σκέπην πέτραν περιεβάλοντο.
9ἥρπασαν ὀρφανὸν ἀπὸ µαστοῦ, ἐκπεπτωκότα δὲ ἐταπείνωσαν. 10γυµνοὺς δὲ ἐκοίµισαν ἀδίκως, πεινώντων δὲ τὸν ψωµὸν ἀφείλαντο. 11ἐν στενοῖς ἀδίκως ἐνήδρευσαν, ὁδὸν δὲ δικαίαν οὐκ ᾔδεισαν.
12οἳ ἐκ πόλεως καὶ οἴκων ἰδίων ἐξεβάλλοντο, ψυχὴ δὲ νηπίων ἐστέναξεν µέγα, αὐτὸς δὲ διὰ τί τούτων ἐπισκοπὴν οὐ πεποίηται;
13ἐπὶ γῆς ὄντων αὐτῶν καὶ οὐκ ἐπέγνωσαν, ὁδὸν δὲ δικαιοσύνης οὐκ ᾔδεισαν οὐδὲ ἀτραποὺς αὐτῆς ἐπορεύθησαν.
14γνοὺς δὲ αὐτῶν τὰ ἔργα παρέδωκεν αὐτοὺς εἰς σκότος,
※ καὶ νυκτὸς ἔσται ὡς κλέπτης.
15καὶ ὀφθαλµὸς µοιχοῦ ἐφύλαξεν σκότος
※ λέγων Οὐ προσνοήσει µε ὀφθαλµός,
※ καὶ ἀποκρυβὴν προσώπου ἔθετο.
16διώρυξεν ἐν σκότει οἰκίας·
※ ἡµέρας ἐσφράγισαν ἑαυτούς,
※ οὐκ ἐπέγνωσαν φῶς·
17ὅτι ὁµοθυµαδὸν τὸ πρωὶ αὐτοῖς σκιὰ θανάτου,
※ ὅτι ἐπιγνώσεται ταραχὰς σκιᾶς θανάτου.
18ἐλαφρός ἐστιν ἐπὶ πρόσωπον ὕδατος·⸔καταραθείη ἡ µερὶς αὐτῶν ἐπὶ γῆς.
19ἀναφανείη δὲ τὰ φυτὰ αὐτῶν ἐπὶ γῆς ξηρά· ἀγκαλίδα γὰρ ὀρφανῶν ἥρπασαν.
20εἶτ’ ἀνεµνήσθη αὐτοῦ ἡ ἁµαρτία, ὥσπερ δὲ ὁµίχλη δρόσου ἀφανὴς ἐγένετο· ἀποδοθείη δὲ αὐτῷ ἃ ἔπραξεν, συντριβείη δὲ πᾶς ἄδικος ἴσα ξύλῳ ἀνιάτῳ.
21στεῖραν γὰρ οὐκ εὖ ἐποίησεν καὶ γύναιον οὐκ ἠλέησεν,
22θυµῷ δὲ κατέστρεψεν ἀδυνάτους. ἀναστὰς τοιγαροῦν οὐ µὴ πιστεύσῃ κατὰ τῆς ἑαυτοῦ ζωῆς·
23µαλακισθεὶς µὴ ἐλπιζέτω ὑγιασθῆναι, ἀλλὰ πεσεῖται νόσῳ.
24πολλοὺς γὰρ ἐκάκωσεν τὸ ὕψωµα αὐτοῦ· ἐµαράνθη δὲ ὥσπερ µολόχη ἐν καύµατι ἢ ὥσπερ στάχυς ἀπὸ καλάµης αὐτόµατος ἀποπεσών.
25εἰ δὲ µή, τίς ἐστιν ὁ φάµενος ψευδῆ µε λέγειν
※ καὶ θήσει εἰς οὐδὲν τὰ ῥήµατά µου;⸔
25	1Ὑπολαβὼν δὲ Βαλδαδ ὁ Σαυχίτης λέγει
2Τί γὰρ προοίµιον ἢ φόβος παρ’ αὐτοῦ, ὁ ποιῶν τὴν σύµπασαν ἐν ὑψίστῳ;
3µὴ γάρ τις ὑπολάβοι ὅτι ἔστιν παρέλκυσις πειραταῖς; ἐπὶ τίνας δὲ οὐκ ἐπελεύσεται ἔνεδρα παρ’ αὐτοῦ;
4πῶς γὰρ ἔσται δίκαιος βροτὸς ἔναντι κυρίου; ἢ τίς ἂν ἀποκαθαρίσαι ἑαυτὸν γεννητὸς γυναικός;
5εἰ σελήνῃ συντάσσει, καὶ οὐκ ἐπιφαύσκει· ἄστρα δὲ οὐ καθαρὰ ἐναντίον αὐτοῦ.
6ἔα δέ, ἄνθρωπος σαπρία καὶ υἱὸς ἀνθρώπου σκώληξ.
26	1Ὑπολαβὼν δὲ Ιωβ λέγει
2Τίνι πρόσκεισαι ἢ τίνι µέλλεις βοηθεῖν;
πότερον οὐχ ᾧ πολλὴ ἰσχὺς καὶ ᾧ βραχίων κραταιός ἐστιν;
3τίνι συµβεβούλευσαι; οὐχ ᾧ πᾶσα σοφία;
ἢ τίνι ἐπακολουθήσεις; οὐχ ᾧ µεγίστη δύναµις;
4τίνι ἀνήíειλας ῥήµατα;
πνοὴ δὲ τίνος ἐστὶν ἡ ἐξελθοῦσα ἐκ σοῦ;
5µὴ γίγαντες µαιωθήσονται
※ ὑποκάτωθεν ὕδατος καὶ τῶν γειτόνων αὐτοῦ;
6γυµνὸς ὁ ᾅδης ἐνώπιον αὐτοῦ,
※ καὶ οὐκ ἔστιν περιβόλαιον τῇ ἀπωλείᾳ.
7ἐκτείνων βορέαν ἐπ’ οὐδέν,
※ κρεµάζων γῆν ἐπὶ οὐδενός·
8δεσµεύων ὕδωρ ἐν νεφέλαις αὐτοῦ,
※ καὶ οὐκ ἐρράγη νέφος ὑποκάτω αὐτοῦ·
9ὁ κρατῶν πρόσωπον θρόνου,
※ ἐκπετάζων ἐπ’ αὐτὸν νέφος αὐτοῦ.
10πρόσταγµα ἐγύρωσεν ἐπὶ πρόσωπον ὕδατος
※ µέχρι συντελείας φωτὸς µετὰ σκότους.
11στῦλοι οὐρανοῦ ἐπετάσθησαν
※ καὶ ἐξέστησαν ἀπὸ τῆς ἐπιτιµήσεως αὐτοῦ.⸔
12ἰσχύι κατέπαυσεν τὴν θάλασσαν, ἐπιστήµῃ δὲ ἔτρωσε τὸ κῆτος· 13κλεῖθρα δὲ οὐρανοῦ δεδοίκασιν αὐτόν,
προστάγµατι δὲ ἐθανάτωσεν δράκοντα ἀποστάτην.
14ἰδοὺ ταῦτα µέρη ὁδοῦ αὐτοῦ,
※ καὶ ἐπὶ ἰκµάδα λόγου ἀκουσόµεθα ἐν αὐτῷ·⸔ σθένος δὲ βροντῆς αὐτοῦ τίς οἶδεν ὁπότε ποιήσει;
27	1Ἔτι δὲ προσθεὶς Ιωβ εἶπεν τῷ προοιµίῳ
2Ζῇ κύριος, ὃς οὕτω µε κέκρικεν, καὶ ὁ παντοκράτωρ ὁ πικράνας µου τὴν ψυχήν,
3ἦ µὴν ἔτι τῆς πνοῆς µου ἐνούσης, πνεῦµα δὲ θεῖον τὸ περιόν µοι ἐν ῥισίν,
4µὴ λαλήσειν τὰ χείλη µου ἄνοµα, οὐδὲ ἡ ψυχή µου µελετήσει ἄδικα.
5µή µοι εἴη δικαίους ὑµᾶς ἀποφῆναι, ἕως ἂν ἀποθάνω· οὐ γὰρ ἀπαλλάξω µου τὴν ἀκακίαν.
6δικαιοσύνῃ δὲ προσέχων οὐ µὴ προῶµαι· οὐ γὰρ σύνοιδα ἐµαυτῷ ἄτοπα πράξας.
7οὐ µὴν δὲ ἀλλὰ εἴησαν οἱ ἐχθροί µου ὥσπερ ἡ καταστροφὴ τῶν ἀσεβῶν, καὶ οἱ ἐπ’ ἐµὲ ἐπανιστανόµενοι ὥσπερ ἡ ἀπώλεια τῶν παρανόµων.
8καὶ τίς γάρ ἐστιν ἐλπὶς ἀσεβεῖ ὅτι ἐπέχει; πεποιθὼς ἐπὶ κύριον ἆρα σωθήσεται;
9ἦ τὴν δέησιν αὐτοῦ εἰσακούσεται κύριος; ἢ ἐπελθούσης αὐτῷ ἀνάγκης
10µὴ ἔχει τινὰ παρρησίαν ἔναντι αὐτοῦ; ἢ ὡς ἐπικαλεσαµένου αὐτοῦ εἰσακούσεται αὐτοῦ; 11ἀλλὰ δὴ ἀναíελῶ ὑµῖν τί ἐστιν ἐν χειρὶ κυρίου· ἅ ἐστιν παρὰ παντοκράτορι, οὐ ψεύσοµαι. 12ἰδοὺ δὴ πάντες οἴδατε ὅτι κενὰ κενοῖς ἐπιβάλλετε.
13αὕτη ἡ µερὶς ἀνθρώπου ἀσεβοῦς παρὰ κυρίου, κτῆµα δὲ δυναστῶν ἐλεύσεται παρὰ παντοκράτορος ἐπ’ αὐτούς.
14ἐὰν δὲ πολλοὶ γένωνται οἱ υἱοὶ αὐτοῦ, εἰς σφαγὴν ἔσονται· ἐὰν δὲ καὶ ἀνδρωθῶσιν, προσαιτήσουσιν·
15οἱ δὲ περιόντες αὐτοῦ ἐν θανάτῳ τελευτήσουσιν, χήρας δὲ αὐτῶν οὐθεὶς ἐλεήσει.
16ἐὰν συναγάγῃ ὥσπερ γῆν ἀργύριον, ἴσα δὲ πηλῷ ἑτοιµάσῃ χρυσίον,
17ταῦτα πάντα δίκαιοι περιποιήσονται, τὰ δὲ χρήµατα αὐτοῦ ἀληθινοὶ καθέξουσιν.
18ἀπέβη δὲ ὁ οἶκος αὐτοῦ ὥσπερ σῆτες καὶ ὥσπερ ἀράχνη.
19πλούσιος κοιµηθεὶς καὶ οὐ προσθήσει,
※ ὀφθαλµοὺς αὐτοῦ διήνοιξεν καὶ οὐκ ἔστιν.⸔
20συνήντησαν αὐτῷ ὥσπερ ὕδωρ αἱ ὀδύναι, νυκτὶ δὲ ὑφείλατο αὐτὸν γνόφος·
21ἀναλήµψεται αὐτὸν καύσων καὶ ἀπελεύσεται
※ καὶ λικµήσει αὐτὸν ἐκ τοῦ τόπου αὐτοῦ.
22καὶ ἐπιρρίψει ἐπ’ αὐτὸν καὶ οὐ φείσεται·
※ ἐκ χειρὸς αὐτοῦ φυγῇ φεύξεται·
23κροτήσει ἐπ’ αὐτοῦ χεῖρας αὐτοῦ
※ καὶ συριεῖ αὐτὸν ἐκ τοῦ τόπου αὐτοῦ.⸔
28	1ἔστιν γὰρ ἀργυρίῳ τόπος, ὅθεν γίνεται, τόπος δὲ χρυσίῳ, ὅθεν διηθεῖται.
2σίδηρος µὲν γὰρ ἐκ γῆς γίνεται, χαλκὸς δὲ ἴσα λίθῳ λατοµεῖται.
3τάξιν ἔθετο σκότει,
※ καὶ πᾶν πέρας αὐτὸς ἐξακριβάζεται·
※ λίθος σκοτία καὶ σκιὰ θανάτου,
4διακοπὴ χειµάρρου ἀπὸ κονίας·⸔οἱ δὲ ἐπιλανθανόµενοι ὁδὸν δικαίαν ἠσθένησαν ἐκ βροτῶν.
5γῆ, ἐξ αὐτῆς ἐξελεύσεται ἄρτος,
※ ὑποκάτω αὐτῆς ἐστράφη ὡσεὶ πῦρ.
6τόπος σαπφείρου οἱ λίθοι αὐτῆς,
※ καὶ χῶµα, χρυσίον αὐτῷ.
7τρίβος, οὐκ ἔγνω αὐτὴν πετεινόν,
※ καὶ οὐ παρέβλεψεν αὐτὴν ὀφθαλµὸς γυπός·
8οὐκ ἐπάτησαν αὐτὴν υἱοὶ ἀλαζόνων,
※ οὐ παρῆλθεν ἐπ’ αὐτῆς λέων.
9ἐν ἀκροτόµῳ ἐξέτεινεν χεῖρα αὐτοῦ,⸔κατέστρεψεν δὲ ἐκ ῥιζῶν ὄρη· 10δίνας δὲ ποταµῶν ἔρρηξεν, πᾶν δὲ ἔντιµον εἶδέν µου ὁ ὀφθαλµός· 11βάθη δὲ ποταµῶν ἀνεκάλυψεν, ἔδειξεν δὲ ἑαυτοῦ δύναµιν εἰς φῶς. 12ἡ δὲ σοφία πόθεν εὑρέθη; ποῖος δὲ τόπος ἐστὶν τῆς ἐπιστήµης; 13οὐκ οἶδεν βροτὸς ὁδὸν αὐτῆς, οὐδὲ µὴ εὑρεθῇ ἐν ἀνθρώποις.
14ἄβυσσος εἶπεν Οὐκ ἔστιν ἐν ἐµοί·
※ καὶ θάλασσα εἶπεν Οὐκ ἔστιν µετ’ ἐµοῦ.
15οὐ δώσει συγκλεισµὸν ἀντ’ αὐτῆς,
※ καὶ οὐ σταθήσεται ἀργύριον ἀντάλλαγµα αὐτῆς·
16καὶ οὐ συµβασταχθήσεται χρυσίῳ Ωφιρ,
※ ἐν ὄνυχι τιµίῳ καὶ σαπφείρῳ·
17οὐκ ἰσωθήσεται αὐτῇ χρυσίον καὶ ὕαλος
※ καὶ τὸ ἄMαγµα αὐτῆς σκεύη χρυσᾶ·
18µετέωρα καὶ γαβις οὐ µνησθήσεται,
※ καὶ ἕλκυσον σοφίαν ὑπὲρ τὰ ἐσώτατα·
19οὐκ ἰσωθήσεται αὐτῇ τοπάζιον Αἰθιοπίας,
※ χρυσίῳ καθαρῷ οὐ συµβασταχθήσεται.⸔
20ἡ δὲ σοφία πόθεν εὑρέθη; ποῖος δὲ τόπος ἐστὶν τῆς συνέσεως;
21λέληθεν πάντα ἄνθρωπον
※ καὶ ἀπὸ πετεινῶν τοῦ οὐρανοῦ ἐκρύβη·
22ἡ ἀπώλεια καὶ ὁ θάνατος εἶπαν⸔Ἀκηκόαµεν δὲ αὐτῆς τὸ κλέος.
23ὁ θεὸς εὖ συνέστησεν αὐτῆς τὴν ὁδόν, αὐτὸς δὲ οἶδεν τὸν τόπον αὐτῆς·
24αὐτὸς γὰρ τὴν ὑπ’ οὐρανὸν πᾶσαν ἐφορᾷ εἰδὼς τὰ ἐν τῇ γῇ πάντα, ἃ ἐποίησεν,
25ἀνέµων σταθµὸν ὕδατός τε µέτρα·
26ὅτε ἐποίησεν οὕτως, ὑετὸν ἠρίθµησεν
※ καὶ ὁδὸν ἐν τινάγµατι φωνάς·
27τότε εἶδεν αὐτὴν καὶ ἐξηγήσατο αὐτήν,⸔ἑτοιµάσας ἐξιχνίασεν.
28εἶπεν δὲ ἀνθρώπῳ Ἰδοὺ ἡ θεοσέβειά ἐστιν σοφία, τὸ δὲ ἀπέχεσθαι ἀπὸ κακῶν ἐστιν ἐπιστήµη.
29	1Ἔτι δὲ προσθεὶς Ιωβ εἶπεν τῷ προοιµίῳ
2Τίς ἄν µε θείη κατὰ µῆνα ἔµπροσθεν ἡµερῶν, ὧν µε ὁ θεὸς ἐφύλαξεν;
3ὡς ὅτε ηὔγει ὁ λύχνος αὐτοῦ ὑπὲρ κεφαλῆς µου, ὅτε τῷ φωτὶ αὐτοῦ ἐπορευόµην ἐν σκότει·
4ὅτε ἤµην ἐπιβρίθων ὁδοῖς, ὅτε ὁ θεὸς ἐπισκοπὴν ἐποιεῖτο τοῦ οἴκου µου·
5ὅτε ἤµην ὑλώδης λίαν, κύκλῳ δέ µου οἱ παῖδες·
6ὅτε ἐχέοντό µου αἱ ὁδοὶ βουτύρῳ, τὰ δὲ ὄρη µου ἐχέοντο γάλακτι·
7ὅτε ἐξεπορευόµην ὄρθριος ἐν πόλει, ἐν δὲ πλατείαις ἐτίθετό µου ὁ δίφρος.
8ἰδόντες µε νεανίσκοι ἐκρύβησαν, πρεσβῦται δὲ πάντες ἔστησαν· 9ἁδροὶ δὲ ἐπαύσαντο λαλοῦντες δάκτυλον ἐπιθέντες ἐπὶ στόµατι. 10οἱ δὲ ἀκούσαντες ἐµακάρισάν µε,
※ καὶ γλῶσσα αὐτῶν τῷ λάρυíι αὐτῶν ἐκολλήθη·
11ὅτι οὖς ἤκουσεν καὶ ἐµακάρισέν µε,⸔ὀφθαλµὸς δὲ ἰδών µε ἐξέκλινεν.
12διέσωσα γὰρ πτωχὸν ἐκ χειρὸς δυνάστου καὶ ὀρφανῷ, ᾧ οὐκ ἦν βοηθός, ἐβοήθησα·
13εὐλογία ἀπολλυµένου ἐπ’ ἐµὲ ἔλθοι,⸔στόµα δὲ χήρας µε εὐλόγησεν.
14δικαιοσύνην δὲ ἐνεδεδύκειν, ἠµφιασάµην δὲ κρίµα ἴσα διπλοί̈δι.
15ὀφθαλµὸς ἤµην τυφλῶν, ποὺς δὲ χωλῶν.
16ἐγὼ ἤµην πατὴρ ἀδυνάτων, δίκην δέ, ἣν οὐκ ᾔδειν, ἐξιχνίασα·
17συνέτριψα δὲ µύλας ἀδίκων, ἐκ δὲ µέσου τῶν ὀδόντων αὐτῶν ἅρπαγµα ἐξέσπασα. 18εἶπα δέ Ἡ ἡλικία µου γηράσει, ὥσπερ στέλεχος φοίνικος πολὺν χρόνον βιώσω· 19ἡ ῥίζα µου διήνοικται ἐπὶ ὕδατος,
※ καὶ δρόσος αὐλισθήσεται ἐν τῷ θερισµῷ µου·
20ἡ δόξα µου καινὴ µετ’ ἐµοῦ,
※ καὶ τὸ τόξον µου ἐν χειρὶ αὐτοῦ πορεύσεται.⸔
21ἐµοῦ ἀκούσαντες προσέσχον, ἐσιώπησαν δὲ ἐπὶ τῇ ἐµῇ βουλῇ·
22ἐπὶ δὲ τῷ ἐµῷ ῥήµατι οὐ προσέθεντο, περιχαρεῖς δὲ ἐγίνοντο, ὁπόταν αὐτοῖς ἐλάλουν·
23ὥσπερ γῆ διψῶσα προσδεχοµένη τὸν ὑετόν, οὕτως οὗτοι τὴν ἐµὴν λαλιάν.
24ἐὰν γελάσω πρὸς αὐτούς, οὐ µὴ πιστεύσωσιν,
※ καὶ φῶς τοῦ προσώπου µου οὐκ ἀπέπιπτεν·
25ἐξελεξάµην ὁδὸν αὐτῶν καὶ ἐκάθισα ἄρχων
※ καὶ κατεσκήνουν ὡσεὶ βασιλεὺς ἐν µονοζώνοις ὃν τρόπον παθεινοὺς παρακαλῶν.⸔
30	1νυνὶ δὲ κατεγέλασάν µου, ἐλάχιστοι νῦν νουθετοῦσίν µε ἐν µέρει,
※ ὧν ἐξουδένουν πατέρας αὐτῶν,⸔οὓς οὐχ ἡγησάµην εἶναι ἀξίους κυνῶν τῶν ἐµῶν νοµάδων.
2καί γε ἰσχὺς χειρῶν αὐτῶν ἵνα τί µοι;
※ ἐπ’ αὐτοὺς ἀπώλετο συντέλεια
3ἐν ἐνδείᾳ καὶ λιµῷ ἄγονος·
※ οἱ φεύγοντες ἄνυδρον ἐχθὲς συνοχὴν καὶ ταλαιπωρίαν,
4οἱ περικλῶντες ἅλιµα ἐπὶ ἠχοῦντι,⸔οἵτινες ἅλιµα ἦν αὐτῶν τὰ σῖτα, ἄτιµοι δὲ καὶ πεφαυλισµένοι, ἐνδεεῖς παντὸς ἀγαθοῦ, οἳ καὶ ῥίζας ξύλων ἐµασῶντο ὑπὸ λιµοῦ
µεγάλου.
5ἐπανέστησάν µοι κλέπται,
6ὧν οἱ οἶκοι αὐτῶν ἦσαν τρῶγλαι πετρῶν·
7ἀνὰ µέσον εὐήχων βοήσονται·⸔οἳ ὑπὸ φρύγανα ἄγρια διῃτῶντο, 8ἀφρόνων υἱοὶ καὶ ἀτίµων ὄνοµα καὶ κλέος ἐσβεσµένον ἀπὸ γῆς. 9νυνὶ δὲ κιθάρα ἐγώ εἰµι αὐτῶν, καὶ ἐµὲ θρύληµα ἔχουσιν·
10ἐβδελύξαντο δέ µε ἀποστάντες µακράν, ἀπὸ δὲ προσώπου µου οὐκ ἐφείσαντο πτύελον.
11ἀνοίξας γὰρ φαρέτραν αὐτοῦ ἐκάκωσέν µε,
※ καὶ χαλινὸν τοῦ προσώπου µου ἐξαπέστειλαν.
12ἐπὶ δεξιῶν βλαστοῦ ἐπανέστησαν,
※ πόδα αὐτῶν ἐξέτειναν καὶ ὡδοποίησαν ἐπ’ ἐµὲ τρίβους ἀπωλείας αὐτῶν.
13ἐξετρίβησαν τρίβοι µου,⸔ἐξέδυσεν γάρ µου τὴν στολήν·
14βέλεσιν αὐτοῦ κατηκόντισέν µε, κέχρηταί µοι ὡς βούλεται, ἐν ὀδύναις πέφυρµαι.
15ἐπιστρέφονται δέ µου αἱ ὀδύναι, ᾤχετό µου ἡ ἐλπὶς ὥσπερ πνεῦµα καὶ ὥσπερ νέφος ἡ σωτηρία µου.
16καὶ νῦν ἐπ’ ἐµὲ ἐκχυθήσεται ἡ ψυχή µου,⸔ἔχουσιν δέ µε ἡµέραι ὀδυνῶν·
17νυκτὶ δέ µου τὰ ὀστᾶ συγκέκαυται, τὰ δὲ νεῦρά µου διαλέλυται.
18ἐν πολλῇ ἰσχύι ἐπελάβετό µου τῆς στολῆς,
※ ὥσπερ τὸ περιστόµιον τοῦ χιτῶνός µου περιέσχεν µε.⸔ 19ἥγησαι δέ µε ἴσα πηλῷ, ἐν γῇ καὶ σποδῷ µου ἡ µερίς· 20κέκραγα δὲ πρὸς σὲ καὶ οὐκ εἰσακούεις µου,
※ ἔστησαν καὶ κατενόησάν µε·⸔
21ἐπέβης δέ µοι ἀνελεηµόνως, χειρὶ κραταιᾷ µε ἐµαστίγωσας·
22ἔταξας δέ µε ἐν ὀδύναις
※ καὶ ἀπέρριψάς µε ἀπὸ σωτηρίας.⸔
23οἶδα γὰρ ὅτι θάνατός µε ἐκτρίψει· οἰκία γὰρ παντὶ θνητῷ γῆ.
24εἰ γὰρ ὄφελον δυναίµην ἐµαυτὸν χειρώσασθαι, ἢ δεηθείς γε ἑτέρου, καὶ ποιήσει µοι τοῦτο.
25ἐγὼ δὲ ἐπὶ παντὶ ἀδυνάτῳ ἔκλαυσα, ἐστέναξα δὲ ἰδὼν ἄνδρα ἐν ἀνάγκαις.
26ἐγὼ δὲ ἐπέχων ἀγαθοῖς, ἰδοὺ συνήντησάν µοι µᾶλλον ἡµέραι κακῶν.
27ἡ κοιλία µου ἐξέζεσεν καὶ οὐ σιωπήσεται,
※ προέφθασάν µε ἡµέραι πτωχείας.⸔
28στένων πεπόρευµαι ἄνευ φιµοῦ, ἕστηκα δὲ ἐν ἐκκλησίᾳ κεκραγώς.
29ἀδελφὸς γέγονα σειρήνων, ἑταῖρος δὲ στρουθῶν.
30τὸ δὲ δέρµα µου ἐσκότωται µεγάλως, τὰ δὲ ὀστᾶ µου ἀπὸ καύµατος.
31ἀπέβη δὲ εἰς πάθος µου ἡ κιθάρα, ὁ δὲ ψαλµός µου εἰς κλαυθµὸν ἐµοί.
31	1διαθήκην ἐθέµην τοῖς ὀφθαλµοῖς µου
※ καὶ οὐ συνήσω ἐπὶ παρθένον.
2καὶ τί ἐµέρισεν ὁ θεὸς ἀπάνωθεν
※ καὶ κληρονοµία ἱκανοῦ ἐξ ὑψίστων;
3οὐχὶ ἀπώλεια τῷ ἀδίκῳ
※ καὶ ἀπαλλοτρίωσις τοῖς ποιοῦσιν ἀνοµίαν;
4οὐχὶ αὐτὸς ὄψεται ὁδόν µου
※ καὶ πάντα τὰ διαβήµατά µου ἐξαριθµήσεται;⸔
5εἰ δὲ ἤµην πεπορευµένος µετὰ γελοιαστῶν, εἰ δὲ καὶ ἐσπούδασεν ὁ πούς µου εἰς δόλον,
6ἱσταίη µε ἄρα ἐν ζυγῷ δικαίῳ, οἶδεν δὲ ὁ κύριος τὴν ἀκακίαν µου.
7εἰ ἐξέκλινεν ὁ πούς µου ἐκ τῆς ὁδοῦ, εἰ δὲ καὶ τῷ ὀφθαλµῷ ἐπηκολούθησεν ἡ καρδία µου, εἰ δὲ καὶ ταῖς χερσίν µου ἡψάµην δώρων,
8σπείραιµι ἄρα καὶ ἄMοι φάγοισαν, ἄρριζος δὲ γενοίµην ἐπὶ γῆς.
9εἰ ἐξηκολούθησεν ἡ καρδία µου γυναικὶ ἀνδρὸς ἑτέρου, εἰ καὶ ἐγκάθετος ἐγενόµην ἐπὶ θύραις αὐτῆς,
10ἀρέσαι ἄρα καὶ ἡ γυνή µου ἑτέρῳ, τὰ δὲ νήπιά µου ταπεινωθείη·
11θυµὸς γὰρ ὀργῆς ἀκατάσχετος τὸ µιᾶναι ἀνδρὸς γυναῖκα·
12πῦρ γάρ ἐστιν καιόµενον ἐπὶ πάντων τῶν µερῶν, οὗ δ’ ἂν ἐπέλθῃ, ἐκ ῥιζῶν ἀπώλεσεν.
13εἰ δὲ καὶ ἐφαύλισα κρίµα θεράποντός µου ἢ θεραπαίνης κρινοµένων αὐτῶν πρός µε,
14τί γὰρ ποιήσω, ἐὰν ἔτασίν µου ποιήσηται ὁ κύριος; ἐὰν δὲ καὶ ἐπισκοπήν, τίνα ἀπόκρισιν ποιήσοµαι;
15πότερον οὐχ ὡς καὶ ἐγὼ ἐγενόµην ἐν γαστρί, καὶ ἐκεῖνοι γεγόνασιν; γεγόναµεν δὲ ἐν τῇ αὐτῇ κοιλίᾳ.
16ἀδύνατοι δὲ χρείαν, ἥν ποτ’ εἶχον, οὐκ ἀπέτυχον, χήρας δὲ τὸν ὀφθαλµὸν οὐκ ἐξέτηξα.
17εἰ δὲ καὶ τὸν ψωµόν µου ἔφαγον µόνος καὶ οὐχὶ ὀρφανῷ µετέδωκα·
18ὅτι ἐκ νεότητός µου ἐξέτρεφον ὡς πατὴρ
※ καὶ ἐκ γαστρὸς µητρός µου ὡδήγησα·⸔
19εἰ δὲ καὶ ὑπερεῖδον γυµνὸν ἀπολλύµενον καὶ οὐκ ἠµφίασα,
20ἀδύνατοι δὲ εἰ µὴ εὐλόγησάν µε, ἀπὸ δὲ κουρᾶς ἀµνῶν µου ἐθερµάνθησαν οἱ ὦµοι αὐτῶν,
21εἰ ἐπῆρα ὀρφανῷ χεῖρα πεποιθὼς ὅτι πολλή µοι βοήθεια περίεστιν,
22ἀποσταίη ἄρα ὁ ὦµός µου ἀπὸ τῆς κλειδός, ὁ δὲ βραχίων µου ἀπὸ τοῦ ἀγκῶνός µου συντριβείη.
23φόβος γὰρ κυρίου συνέσχεν µε,
※ καὶ ἀπὸ τοῦ λήµµατος αὐτοῦ οὐχ ὑποίσω.
24εἰ ἔταξα χρυσίον ἰσχύν µου,⸔εἰ δὲ καὶ λίθῳ πολυτελεῖ ἐπεποίθησα,
25εἰ δὲ καὶ εὐφράνθην πολλοῦ πλούτου µοι γενοµένου, εἰ δὲ καὶ ἐπ’ ἀναριθµήτοις ἐθέµην χεῖρά µου,
26ἦ οὐχ ὁρῶ µὲν ἥλιον τὸν ἐπιφαύσκοντα ἐκλείποντα, σελήνην δὲ φθίνουσαν; οὐ γὰρ ἐπ’ αὐτοῖς ἐστιν.
27καὶ εἰ ἠπατήθη λάθρᾳ ἡ καρδία µου,⸔εἰ δὲ καὶ χεῖρά µου ἐπιθεὶς ἐπὶ στόµατί µου ἐφίλησα,
28καὶ τοῦτό µοι ἄρα ἀνοµία ἡ µεγίστη λογισθείη, ὅτι ἐψευσάµην ἐναντίον κυρίου τοῦ ὑψίστου.
29εἰ δὲ καὶ ἐπιχαρὴς ἐγενόµην πτώµατι ἐχθρῶν µου καὶ εἶπεν ἡ καρδία µου Εὖγε,
30ἀκούσαι ἄρα τὸ οὖς µου τὴν κατάραν µου, θρυληθείην δὲ ἄρα ὑπὸ λαοῦ µου κακούµενος.
31εἰ δὲ καὶ πολλάκις εἶπον αἱ θεράπαιναί µου Τίς ἂν δῴη ἡµῖν τῶν σαρκῶν αὐτοῦ πλησθῆναι; λίαν µου χρηστοῦ ὄντος·
32ἔξω δὲ οὐκ ηὐλίζετο ξένος, ἡ δὲ θύρα µου παντὶ ἐλθόντι ἀνέῳκτο.
33εἰ δὲ καὶ ἁµαρτὼν ἀκουσίως ἔκρυψα τὴν ἁµαρτίαν µου,
34οὐ γὰρ διετράπην πολυοχλίαν πλήθους τοῦ µὴ ἐξαγορεῦσαι ἐνώπιον αὐτῶν, εἰ δὲ καὶ εἴασα ἀδύνατον ἐξελθεῖν θύραν µου κόλπῳ κενῷ,
35τίς δῴη ἀκούοντά µου;⸔χεῖρα δὲ κυρίου εἰ µὴ ἐδεδοίκειν, συíραφὴν δέ, ἣν εἶχον κατά τινος,
36ἐπ’ ὤµοις ἂν περιθέµενος στέφανον ἀνεγίνωσκον,
37καὶ εἰ µὴ ῥήξας αὐτὴν ἀπέδωκα οὐθὲν λαβὼν παρὰ χρεοφειλέτου,
38εἰ ἐπ’ ἐµοί ποτε ἡ γῆ ἐστέναξεν, εἰ δὲ καὶ οἱ αὔλακες αὐτῆς ἔκλαυσαν ὁµοθυµαδόν,
39εἰ δὲ καὶ τὴν ἰσχὺν αὐτῆς ἔφαγον µόνος ἄνευ τιµῆς, εἰ δὲ καὶ ψυχὴν κυρίου τῆς γῆς ἐκβαλὼν ἐλύπησα,
40ἀντὶ πυροῦ ἄρα ἐξέλθοι µοι κνίδη, ἀντὶ δὲ κριθῆς βάτος. Καὶ ἐπαύσατο Ιωβ ῥήµασιν.
32	1Ἡσύχασαν δὲ καὶ οἱ τρεῖς φίλοι αὐτοῦ ἔτι ἀντειπεῖν Ιωβ· ἦν γὰρ Ιωβ δίκαιος ἐναντίον αὐτῶν.
2ὠργίσθη δὲ Ελιους ὁ τοῦ Βαραχιηλ ὁ Βουζίτης ἐκ τῆς συíενείας Ραµ τῆς Αυσίτιδος χώρας, ὠργίσθη δὲ τῷ Ιωβ σφόδρα, διότι ἀπέφηνεν ἑαυτὸν δίκαιον ἐναντίον κυρίου·
3καὶ κατὰ τῶν τριῶν δὲ φίλων ὠργίσθη σφόδρα, διότι οὐκ ἠδυνήθησαν ἀποκριθῆναι ἀντίθετα Ιωβ καὶ ἔθεντο αὐτὸν εἶναι ἀσεβῆ.
4Ελιους δὲ ὑπέµεινεν δοῦναι ἀπόκρισιν Ιωβ,
※ ὅτι πρεσβύτεροι αὐτοῦ εἰσιν ἡµέραις.
5καὶ εἶδεν Ελιους ὅτι οὐκ ἔστιν ἀπόκρισις
※ ἐν στόµατι τῶν τριῶν ἀνδρῶν,
※ καὶ ἐθυµώθη ὀργὴ αὐτοῦ.⸔
6ὑπολαβὼν δὲ Ελιους ὁ τοῦ Βαραχιηλ ὁ Βουζίτης εἶπεν Νεώτερος µέν εἰµι τῷ χρόνῳ, ὑµεῖς δέ ἐστε πρεσβύτεροι· διὸ ἡσύχασα φοβηθεὶς τοῦ ὑµῖν ἀναíεῖλαι τὴν ἐµαυτοῦ ἐπιστήµην·
7εἶπα δὲ ὅτι Ὁ χρόνος ἐστὶν ὁ λαλῶν, ἐν πολλοῖς δὲ ἔτεσιν οἴδασιν σοφίαν. 8ἀλλὰ πνεῦµά ἐστιν ἐν βροτοῖς, πνοὴ δὲ παντοκράτορός ἐστιν ἡ διδάσκουσα· 9οὐχ οἱ πολυχρόνιοί εἰσιν σοφοί, οὐδ’ οἱ γέροντες οἴδασιν κρίµα.
10διὸ εἶπα Ἀκούσατέ µου, καὶ ἀναíελῶ ὑµῖν ἃ οἶδα·
11ἐνωτίζεσθέ µου τὰ ῥήµατα· ἐρῶ γὰρ ὑµῶν ἀκουόντων,
※ ἄχρι οὗ ἐτάσητε λόγους.
12καὶ µέχρι ὑµῶν συνήσω,
※ καὶ ἰδοὺ οὐκ ἦν τῷ Ιωβ ἐλέγχων,
※ ἀνταποκρινόµενος ῥήµατα αὐτοῦ ἐξ ὑµῶν,⸔
13ἵνα µὴ εἴπητε Εὕροµεν σοφίαν κυρίῳ προσθέµενοι·
14ἀνθρώπῳ δὲ ἐπετρέψατε λαλῆσαι τοιαῦτα ῥήµατα. —
15ἐπτοήθησαν, οὐκ ἀπεκρίθησαν ἔτι,
※ ἐπαλαίωσαν ἐξ αὐτῶν λόγους.
16ὑπέµεινα, οὐ γὰρ ἐλάλησαν·
※ ὅτι ἔστησαν, οὐκ ἀπεκρίθησαν.⸔
17Ὑπολαβὼν δὲ Ελιους λέγει
18Πάλιν λαλήσω· πλήρης γάρ εἰµι ῥηµάτων, ὀλέκει γάρ µε τὸ πνεῦµα τῆς γαστρός·
19ἡ δὲ γαστήρ µου ὥσπερ ἀσκὸς γλεύκους ζέων δεδεµένος ἢ ὥσπερ φυσητὴρ χαλκέως ἐρρηγώς.
20λαλήσω, ἵνα ἀναπαύσωµαι ἀνοίξας τὰ χείλη·
21ἄνθρωπον γὰρ οὐ µὴ αἰσχυνθῶ, ἀλλὰ µὴν οὐδὲ βροτὸν οὐ µὴ ἐντραπῶ·
22οὐ γὰρ ἐπίσταµαι θαυµάσαι πρόσωπον· εἰ δὲ µή, καὶ ἐµὲ σῆτες ἔδονται.
33	1οὐ µὴν δὲ ἀλλὰ ἄκουσον, Ιωβ, τὰ ῥήµατά µου καὶ λαλιὰν ἐνωτίζου µου·
2ἰδοὺ γὰρ ἤνοιξα τὸ στόµα µου, καὶ ἐλάλησεν ἡ γλῶσσά µου.
3καθαρά µου ἡ καρδία ῥήµασιν, σύνεσις δὲ χειλέων µου καθαρὰ νοήσει.
4πνεῦµα θεῖον τὸ ποιῆσάν µε, πνοὴ δὲ παντοκράτορος ἡ διδάσκουσά µε.
5ἐὰν δύνῃ, δός µοι ἀπόκρισιν πρὸς ταῦτα· ὑπόµεινον, στῆθι κατ’ ἐµὲ καὶ ἐγὼ κατὰ σέ.
6ἐκ πηλοῦ διήρτισαι σὺ ὡς καὶ ἐγώ, ἐκ τοῦ αὐτοῦ διηρτίσµεθα.
7οὐχ ὁ φόβος µού σε στροβήσει, οὐδὲ ἡ χείρ µου βαρεῖα ἔσται ἐπὶ σοί.
8πλὴν εἶπας ἐν ὠσίν µου,⸔φωνὴν ῥηµάτων σου ἀκήκοα·
9διότι λέγεις Καθαρός εἰµι οὐχ ἁµαρτών, ἄµεµπτος δέ εἰµι, οὐ γὰρ ἠνόµησα·
10µέµψιν δὲ κατ’ ἐµοῦ εὗρεν, ἥγηται δέ µε ὥσπερ ὑπεναντίον·
11ἔθετο δὲ ἐν ξύλῳ τὸν πόδα µου, ἐφύλαξεν δέ µου πάσας τὰς ὁδούς.
12πῶς γὰρ λέγεις Δίκαιός εἰµι, καὶ οὐκ ἐπακήκοέν µου; αἰώνιος γάρ ἐστιν ὁ ἐπάνω βροτῶν.
13λέγεις δέ Διὰ τί τῆς δίκης µου οὐκ ἐπακήκοεν πᾶν ῥῆµα;
14ἐν γὰρ τῷ ἅπαξ λαλήσαι ὁ κύριος, ἐν δὲ τῷ δευτέρῳ ἐνύπνιον,
15ἢ ἐν µελέτῃ νυκτερινῇ, ὡς ὅταν ἐπιπίπτῃ δεινὸς φόβος ἐπ’ ἀνθρώπους ἐπὶ νυσταγµάτων ἐπὶ κοίτης·
16τότε ἀνακαλύπτει νοῦν ἀνθρώπων, ἐν εἴδεσιν φόβου τοιούτοις αὐτοὺς ἐξεφόβησεν
17ἀποστρέψαι ἄνθρωπον ἐξ ἀδικίας, τὸ δὲ σῶµα αὐτοῦ ἀπὸ πτώµατος ἐρρύσατο.
18ἐφείσατο δὲ τῆς ψυχῆς αὐτοῦ ἀπὸ θανάτου καὶ µὴ πεσεῖν αὐτὸν ἐν πολέµῳ.
19πάλιν δὲ ἤλεγξεν αὐτὸν ἐν µαλακίᾳ ἐπὶ κοίτης
※ καὶ πλῆθος ὀστῶν αὐτοῦ ἐνάρκησεν,⸔
20πᾶν δὲ βρωτὸν σίτου οὐ µὴ δύνηται προσδέξασθαι
※ καὶ ἡ ψυχὴ αὐτοῦ βρῶσιν ἐπιθυµήσει,⸔
21ἕως ἂν σαπῶσιν αὐτοῦ αἱ σάρκες καὶ ἀποδείξῃ τὰ ὀστᾶ αὐτοῦ κενά·
22ἤíισεν δὲ εἰς θάνατον ἡ ψυχὴ αὐτοῦ, ἡ δὲ ζωὴ αὐτοῦ ἐν ᾅδῃ.
23ἐὰν ὦσιν χίλιοι ἄíελοι θανατηφόροι, εἷς αὐτῶν οὐ µὴ τρώσῃ αὐτόν· ἐὰν νοήσῃ τῇ καρδίᾳ ἐπιστραφῆναι ἐπὶ κύριον, ἀναíείλῃ δὲ ἀνθρώπῳ τὴν ἑαυτοῦ µέµψιν, τὴν δὲ ἄνοιαν αὐτοῦ δείξῃ,
24ἀνθέξεται τοῦ µὴ πεσεῖν αὐτὸν εἰς θάνατον, ἀνανεώσει δὲ αὐτοῦ τὸ σῶµα ὥσπερ ἀλοιφὴν ἐπὶ τοίχου, τὰ δὲ ὀστᾶ αὐτοῦ ἐµπλήσει µυελοῦ·
25ἁπαλυνεῖ δὲ αὐτοῦ τὰς σάρκας ὥσπερ νηπίου, ἀποκαταστήσει δὲ αὐτὸν ἀνδρωθέντα ἐν ἀνθρώποις.
26εὐξάµενος δὲ πρὸς κύριον, καὶ δεκτὰ αὐτῷ ἔσται, εἰσελεύσεται δὲ προσώπῳ καθαρῷ σὺν ἐξηγορίᾳ· ἀποδώσει δὲ ἀνθρώποις δικαιοσύνην.
27εἶτα τότε ἀποµέµψεται ἄνθρωπος αὐτὸς ἑαυτῷ λέγων Οἷα συνετέλουν, καὶ οὐκ ἄξια ἤτασέν
µε ὧν ἥµαρτον.
28σῶσον ψυχήν µου τοῦ µὴ ἐλθεῖν εἰς διαφθοράν,
※ καὶ ἡ ζωή µου φῶς ὄψεται.
29ἰδοὺ πάντα ταῦτα ἐργᾶται ὁ ἰσχυρὸς
※ ὁδοὺς τρεῖς µετὰ ἀνδρός.⸔
30ἀλλ’ ἐρρύσατο τὴν ψυχήν µου ἐκ θανάτου, ἵνα ἡ ζωή µου ἐν φωτὶ αἰνῇ αὐτόν.
31ἐνωτίζου, Ιωβ, καὶ ἄκουέ µου·
※ κώφευσον, καὶ ἐγώ εἰµι λαλήσω.
32εἰ εἰσὶν λόγοι, ἀποκρίθητί µοι·
※ λάλησον, θέλω γὰρ δικαιωθῆναί σε.
33εἰ µή, σὺ ἄκουσόν µου·
※ κώφευσον, καὶ διδάξω σε σοφίαν.⸔
34	1Ὑπολαβὼν δὲ Ελιους λέγει
2Ἀκούσατέ µου, σοφοί· ἐπιστάµενοι, ἐνωτίζεσθε τὸ καλόν·
3ὅτι οὖς λόγους δοκιµάζει,
※ καὶ λάρυγξ γεύεται βρῶσιν.
4κρίσιν ἑλώµεθα ἑαυτοῖς,
※ γνῶµεν ἀνὰ µέσον ἑαυτῶν ὅ τι καλόν.⸔
5ὅτι εἴρηκεν Ιωβ Δίκαιός εἰµι, ὁ κύριος ἀπήλλαξέν µου τὸ κρίµα,
6ἐψεύσατο δὲ τῷ κρίµατί µου,
※ βίαιον τὸ βέλος µου ἄνευ ἀδικίας.
7τίς ἀνὴρ ὥσπερ Ιωβ
※ πίνων µυκτηρισµὸν ὥσπερ ὕδωρ⸔
8οὐχ ἁµαρτὼν οὐδὲ ἀσεβήσας ἢ ὁδοῦ κοινωνήσας µετὰ ποιούντων τὰ ἄνοµα τοῦ πορευθῆναι
µετὰ ἀσεβῶν;
9µὴ γὰρ εἴπῃς ὅτι Οὐκ ἔσται ἐπισκοπὴ ἀνδρός· καὶ ἐπισκοπὴ αὐτῷ παρὰ κυρίου.
10διό, συνετοὶ καρδίας, ἀκούσατέ µου Μή µοι εἴη ἔναντι κυρίου ἀσεβῆσαι καὶ ἔναντι παντοκράτορος ταράξαι τὸ δίκαιον·
11ἀλλὰ ἀποδιδοῖ ἀνθρώπῳ καθὰ ποιεῖ ἕκαστος αὐτῶν,
※ καὶ ἐν τρίβῳ ἀνδρὸς εὑρήσει αὐτόν.⸔
12οἴῃ δὲ τὸν κύριον ἄτοπα ποιήσειν; ἢ ὁ παντοκράτωρ ταράξει κρίσιν;
13ὃς ἐποίησεν τὴν γῆν· τίς δέ ἐστιν ὁ ποιῶν τὴν ὑπ’ οὐρανὸν καὶ τὰ ἐνόντα πάντα;
14εἰ γὰρ βούλοιτο συνέχειν καὶ τὸ πνεῦµα παρ’ αὐτῷ κατασχεῖν,
15τελευτήσει πᾶσα σὰρξ ὁµοθυµαδόν, πᾶς δὲ βροτὸς εἰς γῆν ἀπελεύσεται, ὅθεν καὶ ἐπλάσθη.
16εἰ δὲ µὴ νουθετῇ, ἄκουε ταῦτα, ἐνωτίζου φωνὴν ῥηµάτων.
17ἰδὲ σὺ τὸν µισοῦντα ἄνοµα καὶ τὸν ὀλλύντα τοὺς πονηροὺς ὄντα αἰώνιον δίκαιον.
18ἀσεβὴς ὁ λέγων βασιλεῖ Παρανοµεῖς,
※ ἀσεβέστατε τοῖς ἄρχουσιν·⸔
19ὃς οὐκ ἐπῃσχύνθη πρόσωπον ἐντίµου οὐδὲ οἶδεν τιµὴν θέσθαι ἁδροῖς θαυµασθῆναι πρόσωπα αὐτῶν.
20κενὰ δὲ αὐτοῖς ἀποβήσεται τὸ κεκραγέναι καὶ δεῖσθαι ἀνδρός· ἐχρήσαντο γὰρ παρανόµως ἐκκλινοµένων ἀδυνάτων.
21αὐτὸς γὰρ ὁρατής ἐστιν ἔργων ἀνθρώπων, λέληθεν δὲ αὐτὸν οὐδὲν ὧν πράσσουσιν,
22οὐδὲ ἔσται τόπος τοῦ κρυβῆναι τοὺς ποιοῦντας τὰ ἄνοµα·
23ὅτι οὐκ ἐπ’ ἄνδρα θήσει ἔτι·⸔ὁ γὰρ κύριος πάντας ἐφορᾷ
24ὁ καταλαµβάνων ἀνεξιχνίαστα, ἔνδοξά τε καὶ ἐξαίσια, ὧν οὐκ ἔστιν ἀριθµός·
25ὁ γνωρίζων αὐτῶν τὰ ἔργα
※ καὶ στρέψει νύκτα, καὶ ταπεινωθήσονται.⸔
26ἔσβεσεν δὲ ἀσεβεῖς, ὁρατοὶ δὲ ἐναντίον αὐτοῦ,
27ὅτι ἐξέκλιναν ἐκ νόµου θεοῦ, δικαιώµατα δὲ αὐτοῦ οὐκ ἐπέγνωσαν
28τοῦ ἐπαγαγεῖν ἐπ’ αὐτὸν κραυγὴν πένητος,
※ καὶ κραυγὴν πτωχῶν εἰσακούσεται.
29καὶ αὐτὸς ἡσυχίαν παρέξει, καὶ τίς καταδικάσεται;
※ καὶ κρύψει πρόσωπον, καὶ τίς ὄψεται αὐτόν;
※ καὶ κατὰ ἔθνους καὶ κατὰ ἀνθρώπου ὁµοῦ
30βασιλεύων ἄνθρωπον ὑποκριτὴν ἀπὸ δυσκολίας λαοῦ. 31ὅτι πρὸς τὸν ἰσχυρὸν ὁ λέγων Εἴληφα, οὐκ ἐνεχυράσω· 32ἄνευ ἐµαυτοῦ ὄψοµαι, σὺ δεῖξόν µοι·
※ εἰ ἀδικίαν ἠργασάµην, οὐ µὴ προσθήσω.
33µὴ παρὰ σοῦ ἀποτείσει αὐτήν;
※ ὅτι ἀπώσῃ, ὅτι σὺ ἐκλέξῃ καὶ οὐκ ἐγώ·
※ καὶ τί ἔγνως λάλησον.⸔
34διὸ συνετοὶ καρδίας ἐροῦσιν ταῦτα, ἀνὴρ δὲ σοφὸς ἀκήκοέν µου τὸ ῥῆµα. 35Ιωβ δὲ οὐκ ἐν συνέσει ἐλάλησεν, τὰ δὲ ῥήµατα αὐτοῦ οὐκ ἐν ἐπιστήµῃ. 36οὐ µὴν δὲ ἀλλὰ µάθε, Ιωβ, µὴ δῷς ἔτι ἀνταπόκρισιν ὥσπερ οἱ ἄφρονες,
37ἵνα µὴ προσθῶµεν ἐφ’ ἁµαρτίαις ἡµῶν, ἀνοµία δὲ ἐφ’ ἡµῖν λογισθήσεται πολλὰ λαλούντων ῥήµατα ἐναντίον τοῦ κυρίου.
35	1Ὑπολαβὼν δὲ Ελιους λέγει
2Τί τοῦτο ἡγήσω ἐν κρίσει; σὺ τίς εἶ ὅτι εἶπας Δίκαιός εἰµι ἔναντι κυρίου;
3ἢ ἐρεῖς Τί ποιήσω ἁµαρτών;
4ἐγὼ σοὶ δώσω ἀπόκρισιν καὶ τοῖς τρισὶν φίλοις σου.
5ἀνάβλεψον εἰς τὸν οὐρανὸν καὶ ἰδέ, κατάµαθε δὲ νέφη ὡς ὑψηλὰ ἀπὸ σοῦ. 6εἰ ἥµαρτες, τί πράξεις; εἰ δὲ καὶ πολλὰ ἠνόµησας, τί δύνασαι ποιῆσαι; 7ἐπεὶ δὲ οὖν δίκαιος εἶ, τί δώσεις αὐτῷ;
※ ἢ τί ἐκ χειρός σου λήµψεται;
8ἀνδρὶ τῷ ὁµοίῳ σου ἡ ἀσέβειά σου,
※ καὶ υἱῷ ἀνθρώπου ἡ δικαιοσύνη σου.
9ἀπὸ πλήθους συκοφαντούµενοι κεκράξονται,
※ βοήσονται ἀπὸ βραχίονος πολλῶν.
10καὶ οὐκ εἶπεν Ποῦ ἐστιν ὁ θεὸς ὁ ποιήσας µε,⸔ὁ κατατάσσων φυλακὰς νυκτερινάς,
11ὁ διορίζων µε ἀπὸ τετραπόδων γῆς, ἀπὸ δὲ πετεινῶν οὐρανοῦ;
12ἐκεῖ κεκράξονται, καὶ οὐ µὴ εἰσακούσῃ⸔καὶ ἀπὸ ὕβρεως πονηρῶν.
13ἄτοπα γὰρ οὐ βούλεται ὁ κύριος ἰδεῖν· αὐτὸς γὰρ ὁ παντοκράτωρ ὁρατής ἐστιν
14τῶν συντελούντων τὰ ἄνοµα καὶ σώσει µε. κρίθητι δὲ ἐναντίον αὐτοῦ, εἰ δύνασαι αἰνέσαι αὐτόν, ὡς ἔστιν.
15καὶ νῦν, ὅτι οὐκ ἔστιν ἐπισκεπτόµενος, ὀργὴν αὐτοῦ
※ καὶ οὐκ ἔγνω παραπτώµατι σφόδρα·
16καὶ Ιωβ µαταίως ἀνοίγει τὸ στόµα αὐτοῦ,
※ ἐν ἀγνωσίᾳ ῥήµατα βαρύνει.⸔
36	1Προσθεὶς δὲ Ελιους ἔτι λέγει 2Μεῖνόν µε µικρὸν ἔτι, ἵνα διδάξω σε· ἔτι γὰρ ἐν ἐµοί ἐστιν λέξις.
3ἀναλαβὼν τὴν ἐπιστήµην µου µακρὰν ἔργοις δέ µου δίκαια ἐρῶ
4ἐπ’ ἀληθείας καὶ οὐκ ἄδικα ῥήµατα· ἀδίκως συνίεις.
5γίγνωσκε δὲ ὅτι ὁ κύριος οὐ µὴ ἀποποιήσηται τὸν ἄκακον.
※ δυνατὸς ἰσχύι καρδίας
6ἀσεβῆ οὐ µὴ ζωοποιήσει
※ καὶ κρίµα πτωχῶν δώσει.
7οὐκ ἀφελεῖ ἀπὸ δικαίου ὀφθαλµοὺς αὐτοῦ·
※ καὶ µετὰ βασιλέων εἰς θρόνον
※ καὶ καθιεῖ αὐτοὺς εἰς νῖκος, καὶ ὑψωθήσονται.
8καὶ εἰ πεπεδηµένοι ἐν χειροπέδαις
※ συσχεθήσονται ἐν σχοινίοις πενίας,
9καὶ ἀναíελεῖ αὐτοῖς τὰ ἔργα αὐτῶν
※ καὶ τὰ παραπτώµατα αὐτῶν, ὅτι ἰσχύσουσιν.⸔
10ἀλλὰ τοῦ δικαίου εἰσακούσεται·
※ καὶ εἶπεν ὅτι ἐπιστραφήσονται ἐξ ἀδικίας.
11ἐὰν ἀκούσωσιν καὶ δουλεύσωσιν,
※ συντελέσουσιν τὰς ἡµέρας αὐτῶν ἐν ἀγαθοῖς
※ καὶ τὰ ἔτη αὐτῶν ἐν εὐπρεπείαις.⸔
12ἀσεβεῖς δὲ οὐ διασῴζει παρὰ τὸ µὴ βούλεσθαι εἰδέναι αὐτοὺς τὸν κύριον καὶ διότι νουθετούµενοι ἀνήκοοι ἦσαν.
13καὶ ὑποκριταὶ καρδίᾳ τάξουσιν θυµόν·
※ οὐ βοήσονται, ὅτι ἔδησεν αὐτούς.⸔ 14ἀποθάνοι τοίνυν ἐν νεότητι ἡ ψυχὴ αὐτῶν, ἡ δὲ ζωὴ αὐτῶν τιτρωσκοµένη ὑπὸ ἀíέλων, 15ἀνθ’ ὧν ἔθλιψαν ἀσθενῆ καὶ ἀδύνατον· κρίµα δὲ πραέων ἐκθήσει.
16καὶ προσέτι ἠπάτησέν σε ἐκ στόµατος ἐχθροῦ·
※ ἄβυσσος, κατάχυσις ὑποκάτω αὐτῆς·
※ καὶ κατέβη τράπεζά σου πλήρης πιότητος.⸔
17οὐχ ὑστερήσει δὲ ἀπὸ δικαίων κρίµα,
18θυµὸς δὲ ἐπ’ ἀσεβεῖς ἔσται
δι’ ἀσέβειαν δώρων, ὧν ἐδέχοντο ἐπ’ ἀδικίαις.
19µή σε ἐκκλινάτω ἑκὼν ὁ νοῦς δεήσεως ἐν ἀνάγκῃ ὄντων ἀδυνάτων,
※ καὶ πάντας τοὺς κραταιοῦντας ἰσχύν.
20µὴ ἐξελκύσῃς τὴν νύκτα
※ τοῦ ἀναβῆναι λαοὺς ἀντ’ αὐτῶν·⸔
21ἀλλὰ φύλαξαι µὴ πράξῃς ἄτοπα·
※ ἐπὶ τοῦτον γὰρ ἐξείλω ἀπὸ πτωχείας. 22ἰδοὺ ὁ ἰσχυρὸς κραταιώσει ἐν ἰσχύι αὐτοῦ·⸔ τίς γάρ ἐστιν κατ’ αὐτὸν δυνάστης;
23τίς δέ ἐστιν ὁ ἐτάζων αὐτοῦ τὰ ἔργα; ἢ τίς ὁ εἴπας Ἔπραξεν ἄδικα;
24µνήσθητι ὅτι µεγάλα ἐστὶν αὐτοῦ τὰ ἔργα,
※ ὧν ἦρξαν ἄνδρες·
25πᾶς ἄνθρωπος εἶδεν ἐν ἑαυτῷ,⸔ ὅσοι τιτρωσκόµενοί εἰσιν βροτοί.
26ἰδοὺ ὁ ἰσχυρὸς πολύς, καὶ οὐ γνωσόµεθα·
※ ἀριθµὸς ἐτῶν αὐτοῦ καὶ ἀπέραντος.⸔
27ἀριθµηταὶ δὲ αὐτῷ σταγόνες ὑετοῦ,
※ καὶ ἐπιχυθήσονται ὑετῷ εἰς νεφέλην·
28ῥυήσονται παλαιώµατα,⸔
ἐσκίασεν δὲ νέφη ἐπὶ ἀµυθήτων βροτῶν.
28aὥραν ἔθετο κτήνεσιν, οἴδασιν δὲ κοίτης τάξιν.
28bἐπὶ τούτοις πᾶσιν οὐκ ἐξίσταταί σου ἡ διάνοια οὐδὲ διαλλάσσεταί σου ἡ καρδία ἀπὸ σώµατος; 29καὶ ἐὰν συνῇ ἀπεκτάσεις νεφέλης,
※ ἰσότητα σκηνῆς αὐτοῦ,
30ἰδοὺ ἐκτείνει ἐπ’ αὐτὸν ηδω
※ καὶ ῥιζώµατα τῆς θαλάσσης ἐκάλυψεν.
31ἐν γὰρ αὐτοῖς κρινεῖ λαούς,
※ δώσει τροφὴν τῷ ἰσχύοντι.
32ἐπὶ χειρῶν ἐκάλυψεν φῶς
※ καὶ ἐνετείλατο περὶ αὐτῆς ἐν ἀπαντῶντι·
33ἀναíελεῖ περὶ αὐτοῦ φίλον αὐτοῦ·
※ κτῆσις καὶ περὶ ἀδικίας.
37	1καὶ ταύτης ἐταράχθη ἡ καρδία µου
※ καὶ ἀπερρύη ἐκ τοῦ τόπου αὐτῆς.
2ἄκουε ἀκοὴν ἐν ὀργῇ θυµοῦ κυρίου,
※ καὶ µελέτη ἐκ στόµατος αὐτοῦ ἐξελεύσεται.
3ὑποκάτω παντὸς τοῦ οὐρανοῦ ἀρχὴ αὐτοῦ,
※ καὶ τὸ φῶς αὐτοῦ ἐπὶ πτερύγων τῆς γῆς.
4ὀπίσω αὐτοῦ βοήσεται φωνή,
※ βροντήσει ἐν φωνῇ ὕβρεως αὐτοῦ,
※ καὶ οὐκ ἀνταλλάξει αὐτούς, ὅτι ἀκούσει φωνὴν αὐτοῦ. 5βροντήσει ὁ ἰσχυρὸς ἐν φωνῇ αὐτοῦ θαυµάσια·⸔ ἐποίησεν γὰρ µεγάλα, ἃ οὐκ ᾔδειµεν,
6συντάσσων χιόνι Γίνου ἐπὶ τῆς γῆς·
※ καὶ χειµὼν ὑετός, καὶ χειµὼν ὑετῶν δυναστείας αὐτοῦ.
7ἐν χειρὶ παντὸς ἀνθρώπου κατασφραγίζει,⸔ ἵνα γνῷ πᾶς ἄνθρωπος τὴν ἑαυτοῦ ἀσθένειαν. 8εἰσῆλθεν δὲ θηρία ὑπὸ σκέπην,
ἡσύχασαν δὲ ἐπὶ κοίτης.
9ἐκ ταµιείων ἐπέρχονται δῖναι, ἀπὸ δὲ ἀκρωτηρίων ψῦχος.
10καὶ ἀπὸ πνοῆς ἰσχυροῦ δώσει πάγος,⸔ οἰακίζει δὲ τὸ ὕδωρ ὡς ἐὰν βούληται· 11καὶ ἐκλεκτὸν καταπλάσσει νεφέλη,
※ διασκορπιεῖ νέφος φῶς αὐτοῦ.
12καὶ αὐτὸς κυκλώµατα διαστρέψει
※ ἐν θεεβουλαθω εἰς ἔργα αὐτῶν·
※ πάντα, ὅσα ἂν ἐντείληται αὐτοῖς,⸔ ταῦτα συντέτακται παρ’ αὐτοῦ ἐπὶ τῆς γῆς, 13ἐὰν εἰς παιδείαν, ἐὰν εἰς τὴν γῆν αὐτοῦ,
※ ἐὰν εἰς ἔλεος εὑρήσει αὐτόν.⸔
14ἐνωτίζου ταῦτα, Ιωβ·
στῆθι νουθετοῦ δύναµιν κυρίου. 15οἴδαµεν ὅτι ὁ θεὸς ἔθετο ἔργα αὐτοῦ φῶς ποιήσας ἐκ σκότους.
16ἐπίσταται δὲ διάκρισιν νεφῶν, ἐξαίσια δὲ πτώµατα πονηρῶν. 17σοῦ δὲ ἡ στολὴ θερµή· ἡσυχάζεται δὲ ἐπὶ τῆς γῆς.
18στερεώσεις µετ’ αὐτοῦ εἰς παλαιώµατα,
※ ἰσχυραὶ ὡς ὅρασις ἐπιχύσεως.⸔ 19διὰ τί; δίδαξόν µε τί ἐροῦµεν αὐτῷ· καὶ παυσώµεθα πολλὰ λέγοντες.
20µὴ βίβλος ἢ γραµµατεύς µοι παρέστηκεν, ἵνα ἄνθρωπον ἑστηκὼς κατασιωπήσω; 21πᾶσιν δ’ οὐχ ὁρατὸν τὸ φῶς,
※ τηλαυγές ἐστιν ἐν τοῖς παλαιώµασιν,⸔ ὥσπερ τὸ παρ’ αὐτοῦ ἐπὶ νεφῶν.
22ἀπὸ βορρᾶ νέφη χρυσαυγοῦντα·
ἐπὶ τούτοις µεγάλη ἡ δόξα καὶ τιµὴ παντοκράτορος. 23καὶ οὐχ εὑρίσκοµεν ἄMον ὅµοιον τῇ ἰσχύι αὐτοῦ· ὁ τὰ δίκαια κρίνων, οὐκ οἴει ἐπακούειν αὐτόν;
24διὸ φοβηθήσονται αὐτὸν οἱ ἄνθρωποι, φοβηθήσονται δὲ αὐτὸν καὶ οἱ σοφοὶ καρδίᾳ.
38	1Μετὰ δὲ τὸ παύσασθαι Ελιουν τῆς λέξεως εἶπεν ὁ κύριος τῷ Ιωβ διὰ λαίλαπος καὶ
νεφῶν
2Τίς οὗτος ὁ κρύπτων µε βουλήν,
συνέχων δὲ ῥήµατα ἐν καρδίᾳ, ἐµὲ δὲ οἴεται κρύπτειν;
3ζῶσαι ὥσπερ ἀνὴρ τὴν ὀσφύν σου, ἐρωτήσω δέ σε, σὺ δέ µοι ἀποκρίθητι. 4ποῦ ἦς ἐν τῷ θεµελιοῦν µε τὴν γῆν; ἀπάíειλον δέ µοι, εἰ ἐπίστῃ σύνεσιν. 5τίς ἔθετο τὰ µέτρα αὐτῆς, εἰ οἶδας;
ἢ τίς ὁ ἐπαγαγὼν σπαρτίον ἐπ’ αὐτῆς;
6ἐπὶ τίνος οἱ κρίκοι αὐτῆς πεπήγασιν;
τίς δέ ἐστιν ὁ βαλὼν λίθον γωνιαῖον ἐπ’ αὐτῆς;
7ὅτε ἐγενήθησαν ἄστρα,
ᾔνεσάν µε φωνῇ µεγάλῃ πάντες ἄíελοί µου.
8ἔφραξα δὲ θάλασσαν πύλαις,
ὅτε ἐµαίµασσεν ἐκ κοιλίας µητρὸς αὐτῆς ἐκπορευοµένη·
9ἐθέµην δὲ αὐτῇ νέφος ἀµφίασιν, ὁµίχλῃ δὲ αὐτὴν ἐσπαργάνωσα· 10ἐθέµην δὲ αὐτῇ ὅρια
περιθεὶς κλεῖθρα καὶ πύλας·
11εἶπα δὲ αὐτῇ Μέχρι τούτου ἐλεύσῃ καὶ οὐχ ὑπερβήσῃ, ἀλλ’ ἐν σεαυτῇ συντριβήσεταί σου τὰ κύµατα.
12ἦ ἐπὶ σοῦ συντέταχα φέíος πρωινόν, ἑωσφόρος δὲ εἶδεν τὴν ἑαυτοῦ τάξιν 13ἐπιλαβέσθαι πτερύγων γῆς, ἐκτινάξαι ἀσεβεῖς ἐξ αὐτῆς;
14ἦ σὺ λαβὼν γῆν πηλὸν ἔπλασας ζῷον καὶ λαλητὸν αὐτὸν ἔθου ἐπὶ γῆς; 15ἀφεῖλας δὲ ἀπὸ ἀσεβῶν τὸ φῶς, βραχίονα δὲ ὑπερηφάνων συνέτριψας; 16ἦλθες δὲ ἐπὶ πηγὴν θαλάσσης,
ἐν δὲ ἴχνεσιν ἀβύσσου περιεπάτησας; 17ἀνοίγονται δέ σοι φόβῳ πύλαι θανάτου, πυλωροὶ δὲ ᾅδου ἰδόντες σε ἔπτηξαν; 18νενουθέτησαι δὲ τὸ εὖρος τῆς ὑπ’ οὐρανόν; ἀνάíειλον δή µοι πόση τίς ἐστιν.
19ποίᾳ δὲ γῇ αὐλίζεται τὸ φῶς, σκότους δὲ ποῖος ὁ τόπος;
20εἰ ἀγάγοις µε εἰς ὅρια αὐτῶν;
εἰ δὲ καὶ ἐπίστασαι τρίβους αὐτῶν; 21οἶδα ἄρα ὅτι τότε γεγέννησαι, ἀριθµὸς δὲ ἐτῶν σου πολύς.
22ἦλθες δὲ ἐπὶ θησαυροὺς χιόνος, θησαυροὺς δὲ χαλάζης ἑόρακας. 23ἀπόκειται δέ σοι εἰς ὥραν ἐχθρῶν, εἰς ἡµέραν πολέµου καὶ µάχης.
24πόθεν δὲ ἐκπορεύεται πάχνη
ἢ διασκεδάννυται νότος εἰς τὴν ὑπ’ οὐρανόν;
25τίς δὲ ἡτοίµασεν ὑετῷ λάβρῳ ῥύσιν, ὁδὸν δὲ κυδοιµῶν
26τοῦ ὑετίσαι ἐπὶ γῆν, οὗ οὐκ ἀνήρ,
※ ἔρηµον, οὗ οὐχ ὑπάρχει ἄνθρωπος ἐν αὐτῇ,
27τοῦ χορτάσαι ἄβατον καὶ ἀοίκητον
※ καὶ τοῦ ἐκβλαστῆσαι ἔξοδον χλόης;⸔
28τίς ἐστιν ὑετοῦ πατήρ;
τίς δέ ἐστιν ὁ τετοκὼς βώλους δρόσου;
29ἐκ γαστρὸς δὲ τίνος ἐκπορεύεται ὁ κρύσταλλος; πάχνην δὲ ἐν οὐρανῷ τίς τέτοκεν,
30ἣ καταβαίνει ὥσπερ ὕδωρ ῥέον; πρόσωπον δὲ ἀβύσσου τίς ἔπηξεν; 31συνῆκας δὲ δεσµὸν Πλειάδος καὶ φραγµὸν Ὠρίωνος ἤνοιξας;
32ἦ διανοίξεις µαζουρωθ ἐν καιρῷ αὐτοῦ
※ καὶ Ἕσπερον ἐπὶ κόµης αὐτοῦ ἄξεις αὐτά;⸔
33ἐπίστασαι δὲ τροπὰς οὐρανοῦ
ἢ τὰ ὑπ’ οὐρανὸν ὁµοθυµαδὸν γινόµενα;
34καλέσεις δὲ νέφος φωνῇ,
καὶ τρόµῳ ὕδατος λάβρῳ ὑπακούσεταί σου; 35ἀποστελεῖς δὲ κεραυνοὺς καὶ πορεύσονται; ἐροῦσιν δέ σοι Τί ἐστιν;
36τίς δὲ ἔδωκεν γυναιξὶν ὑφάσµατος σοφίαν ἢ ποικιλτικὴν ἐπιστήµην;
37τίς δὲ ὁ ἀριθµῶν νέφη σοφίᾳ, οὐρανὸν δὲ εἰς γῆν ἔκλινεν; 38κέχυται δὲ ὥσπερ γῆ κονία,
κεκόλληκα δὲ αὐτὸν ὥσπερ λίθῳ κύβον.
39θηρεύσεις δὲ λέουσιν βοράν, ψυχὰς δὲ δρακόντων ἐµπλήσεις; 40δεδοίκασιν γὰρ ἐν κοίταις αὐτῶν, κάθηνται δὲ ἐν ὕλαις ἐνεδρεύοντες.
41τίς δὲ ἡτοίµασεν κόρακι βοράν;
νεοσσοὶ γὰρ αὐτοῦ πρὸς κύριον κεκράγασιν πλανώµενοι τὰ σῖτα ζητοῦντες.
39	1εἰ ἔγνως καιρὸν τοκετοῦ τραγελάφων πέτρας,⸔
ἐφύλαξας δὲ ὠδῖνας ἐλάφων;
2ἠρίθµησας δὲ αὐτῶν µῆνας πλήρεις τοκετοῦ, ὠδῖνας δὲ αὐτῶν ἔλυσας;
3ἐξέθρεψας δὲ αὐτῶν τὰ παιδία ἔξω φόβου;
※ ὠδῖνας αὐτῶν ἐξαποστελεῖς;
4ἀπορρήξουσιν τὰ τέκνα αὐτῶν, πληθυνθήσονται ἐν γενήµατι,
※ ἐξελεύσονται καὶ οὐ µὴ ἀνακάµψουσιν αὐτοῖς.⸔ 5τίς δέ ἐστιν ὁ ἀφεὶς ὄνον ἄγριον ἐλεύθερον, δεσµοὺς δὲ αὐτοῦ τίς ἔλυσεν;
6ἐθέµην δὲ τὴν δίαιταν αὐτοῦ ἔρηµον
※ καὶ τὰ σκηνώµατα αὐτοῦ ἁλµυρίδα·⸔
7καταγελῶν πολυοχλίας πόλεως,
µέµψιν δὲ φορολόγου οὐκ ἀκούων
8κατασκέψεται ὄρη νοµὴν αὐτοῦ
※ καὶ ὀπίσω παντὸς χλωροῦ ζητεῖ.⸔ 9βουλήσεται δέ σοι µονόκερως δουλεῦσαι ἢ κοιµηθῆναι ἐπὶ φάτνης σου;
10δήσεις δὲ ἐν ἱµᾶσι ζυγὸν αὐτοῦ, ἢ ἑλκύσει σου αὔλακας ἐν πεδίῳ;
11πέποιθας δὲ ἐπ’ αὐτῷ, ὅτι πολλὴ ἡ ἰσχὺς αὐτοῦ, ἐπαφήσεις δὲ αὐτῷ τὰ ἔργα σου;
12πιστεύσεις δὲ ὅτι ἀποδώσει σοι τὸν σπόρον, εἰσοίσει δέ σου τὸν ἅλωνα;
13πτέρυξ τερποµένων νεελασα,
※ ἐὰν συλλάβῃ ασιδα καὶ νεσσα·
14ὅτι ἀφήσει εἰς γῆν τὰ ᾠὰ αὐτῆς
※ καὶ ἐπὶ χοῦν θάλψει
15καὶ ἐπελάθετο ὅτι ποὺς σκορπιεῖ
※ καὶ θηρία ἀγροῦ καταπατήσει·
16ἀπεσκλήρυνεν τὰ τέκνα αὐτῆς ὥστε µὴ ἑαυτῇ,
※ εἰς κενὸν ἐκοπίασεν ἄνευ φόβου·
17ὅτι κατεσιώπησεν αὐτῇ ὁ θεὸς σοφίαν
※ καὶ οὐκ ἐµέρισεν αὐτῇ ἐν τῇ συνέσει.
18κατὰ καιρὸν ἐν ὕψει ὑψώσει,
※ καταγελάσεται ἵππου καὶ τοῦ ἐπιβάτου αὐτοῦ.⸔
19ἦ σὺ περιέθηκας ἵππῳ δύναµιν, ἐνέδυσας δὲ τραχήλῳ αὐτοῦ φόβον; 20περιέθηκας δὲ αὐτῷ πανοπλίαν, δόξαν δὲ στηθέων αὐτοῦ τόλµῃ; 21ἀνορύσσων ἐν πεδίῳ γαυριᾷ, ἐκπορεύεται δὲ εἰς πεδίον ἐν ἰσχύι· 22συναντῶν βέλει καταγελᾷ
καὶ οὐ µὴ ἀποστραφῇ ἀπὸ σιδήρου· 23ἐπ’ αὐτῷ γαυριᾷ τόξον καὶ µάχαιρα, 24καὶ ὀργῇ ἀφανιεῖ τὴν γῆν
καὶ οὐ µὴ πιστεύσῃ, ἕως ἂν σηµάνῃ σάλπιγξ·
25σάλπιíος δὲ σηµαινούσης λέγει Εὖγε,
πόρρωθεν δὲ ὀσφραίνεται πολέµου σὺν ἅλµατι καὶ κραυγῇ.
26ἐκ δὲ τῆς σῆς ἐπιστήµης ἕστηκεν ἱέραξ
ἀναπετάσας τὰς πτέρυγας ἀκίνητος καθορῶν τὰ πρὸς νότον;
27ἐπὶ δὲ σῷ προστάγµατι ὑψοῦται ἀετός,
γὺψ δὲ ἐπὶ νοσσιᾶς αὐτοῦ καθεσθεὶς αὐλίζεται
28ἐπ’ ἐξοχῇ πέτρας καὶ ἀποκρύφῳ;⸔
29ἐκεῖσε ὢν ζητεῖ τὰ σῖτα,
※ πόρρωθεν οἱ ὀφθαλµοὶ αὐτοῦ σκοπεύουσιν·⸔
30νεοσσοὶ δὲ αὐτοῦ φύρονται ἐν αἵµατι,
οὗ δ’ ἂν ὦσι τεθνεῶτες, παραχρῆµα εὑρίσκονται.
40	1Καὶ ἀπεκρίθη κύριος ὁ θεὸς τῷ Ιωβ καὶ εἶπεν
2Μὴ κρίσιν µετὰ ἱκανοῦ ἐκκλινεῖ,
※ ἐλέγχων θεὸν ἀποκριθήσεται αὐτήν;⸔
3Ὑπολαβὼν δὲ Ιωβ λέγει τῷ κυρίῳ
4Τί ἔτι ἐγὼ κρίνοµαι νουθετούµενος καὶ ἐλέγχων κύριον ἀκούων τοιαῦτα οὐθὲν ὤν;
ἐγὼ δὲ τίνα ἀπόκρισιν δῶ πρὸς ταῦτα;
χεῖρα θήσω ἐπὶ στόµατί µου·
5ἅπαξ λελάληκα, ἐπὶ δὲ τῷ δευτέρῳ οὐ προσθήσω.
6Ἔτι δὲ ὑπολαβὼν ὁ κύριος εἶπεν τῷ Ιωβ ἐκ τοῦ νέφους
7Μή, ἀλλὰ ζῶσαι ὥσπερ ἀνὴρ τὴν ὀσφύν σου, ἐρωτήσω δέ σε, σὺ δέ µοι ἀποκρίθητι·
8µὴ ἀποποιοῦ µου τὸ κρίµα.
οἴει δέ µε ἄMως σοι κεχρηµατικέναι ἢ ἵνα ἀναφανῇς δίκαιος;
9ἦ βραχίων σοί ἐστιν κατὰ τοῦ κυρίου, ἢ φωνῇ κατ’ αὐτὸν βροντᾷς; 10ἀνάλαβε δὴ ὕψος καὶ δύναµιν, δόξαν δὲ καὶ τιµὴν ἀµφίεσαι· 11ἀπόστειλον δὲ ἀíέλους ὀργῇ,
πᾶν δὲ ὑβριστὴν ταπείνωσον, 12ὑπερήφανον δὲ σβέσον, σῆψον δὲ ἀσεβεῖς παραχρῆµα,
13κρύψον δὲ εἰς γῆν ἔξω ὁµοθυµαδόν,
τὰ δὲ πρόσωπα αὐτῶν ἀτιµίας ἔµπλησον· 14ὁµολογήσω ἄρα ὅτι δύναται ἡ δεξιά σου σῶσαι. — 15ἀλλὰ δὴ ἰδοὺ θηρία παρὰ σοί·
χόρτον ἴσα βουσὶν ἐσθίει.
16ἰδοὺ δὴ ἰσχὺς αὐτοῦ ἐπ’ ὀσφύι,
ἡ δὲ δύναµις ἐπ’ ὀµφαλοῦ γαστρός· 17ἔστησεν οὐρὰν ὡς κυπάρισσον, τὰ δὲ νεῦρα αὐτοῦ συµπέπλεκται·
18αἱ πλευραὶ αὐτοῦ πλευραὶ χάλκειαι, ἡ δὲ ῥάχις αὐτοῦ σίδηρος χυτός.
19τοῦτ’ ἔστιν ἀρχὴ πλάσµατος κυρίου,
πεποιηµένον ἐγκαταπαίζεσθαι ὑπὸ τῶν ἀíέλων αὐτοῦ.
20ἐπελθὼν δὲ ἐπ’ ὄρος ἀκρότοµον
ἐποίησεν χαρµονὴν τετράποσιν ἐν τῷ ταρτάρῳ·
21ὑπὸ παντοδαπὰ δένδρα κοιµᾶται
παρὰ πάπυρον καὶ κάλαµον καὶ βούτοµον· 22σκιάζονται δὲ ἐν αὐτῷ δένδρα µεγάλα σὺν ῥαδάµνοις καὶ κλῶνες ἄγνου.
23ἐὰν γένηται πλήµµυρα, οὐ µὴ αἰσθηθῇ,
※ πέποιθεν ὅτι προσκρούσει ὁ Ιορδάνης εἰς τὸ στόµα αὐτοῦ.
24ἐν τῷ ὀφθαλµῷ αὐτοῦ δέξεται αὐτόν,
※ ἐνσκολιευόµενος τρήσει ῥῖνα;⸔ — 25ἄξεις δὲ δράκοντα ἐν ἀγκίστρῳ, περιθήσεις δὲ φορβεὰν περὶ ῥῖνα αὐτοῦ; 26εἰ δήσεις κρίκον ἐν τῷ µυκτῆρι αὐτοῦ,⸔ ψελίῳ δὲ τρυπήσεις τὸ χεῖλος αὐτοῦ; 27λαλήσει δέ σοι δεήσει,
ἱκετηρίᾳ µαλακῶς;
28θήσεται δὲ διαθήκην µετὰ σοῦ, λήµψῃ δὲ αὐτὸν δοῦλον αἰώνιον; 29παίξῃ δὲ ἐν αὐτῷ ὥσπερ ὀρνέῳ
ἢ δήσεις αὐτὸν ὥσπερ στρουθίον παιδίῳ;
30ἐνσιτοῦνται δὲ ἐν αὐτῷ ἔθνη,
µεριτεύονται δὲ αὐτὸν Φοινίκων γένη;
31πᾶν δὲ πλωτὸν συνελθὸν οὐ µὴ ἐνέγκωσιν βύρσαν µίαν οὐρᾶς αὐτοῦ
※ καὶ ἐν πλοίοις ἁλιέων κεφαλὴν αὐτοῦ.⸔
32ἐπιθήσεις δὲ αὐτῷ χεῖρα
µνησθεὶς πόλεµον τὸν γινόµενον ἐν σώµατι αὐτοῦ, καὶ µηκέτι γινέσθω.
41	1οὐχ ἑόρακας αὐτὸν
οὐδὲ ἐπὶ τοῖς λεγοµένοις τεθαύµακας;
2οὐ δέδοικας ὅτι ἡτοίµασταί µοι;
τίς γάρ ἐστιν ὁ ἐµοὶ ἀντιστάς;
3ἢ τίς ἀντιστήσεταί µοι καὶ ὑποµενεῖ, εἰ πᾶσα ἡ ὑπ’ οὐρανὸν ἐµή ἐστιν;
4οὐ σιωπήσοµαι δι’ αὐτόν,
※ καὶ λόγον δυνάµεως ἐλεήσει τὸν ἴσον αὐτοῦ.⸔
5τίς ἀποκαλύψει πρόσωπον ἐνδύσεως αὐτοῦ; εἰς δὲ πτύξιν θώρακος αὐτοῦ τίς ἂν εἰσέλθοι; 6πύλας προσώπου αὐτοῦ τίς ἀνοίξει;
κύκλῳ ὀδόντων αὐτοῦ φόβος.
7τὰ ἔγκατα αὐτοῦ ἀσπίδες χάλκειαι,
σύνδεσµος δὲ αὐτοῦ ὥσπερ σµιρίτης λίθος·
8εἷς τοῦ ἑνὸς κολλῶνται,⸔ πνεῦµα δὲ οὐ µὴ διέλθῃ αὐτόν·
9ἀνὴρ τῷ ἀδελφῷ αὐτοῦ προσκολληθήσεται,
※ συνέχονται καὶ οὐ µὴ ἀποσπασθῶσιν.⸔ 10ἐν πταρµῷ αὐτοῦ ἐπιφαύσκεται φέíος, οἱ δὲ ὀφθαλµοὶ αὐτοῦ εἶδος ἑωσφόρου.
11ἐκ στόµατος αὐτοῦ ἐκπορεύονται λαµπάδες καιόµεναι καὶ διαρριπτοῦνται ἐσχάραι πυρός·
12ἐκ µυκτήρων αὐτοῦ ἐκπορεύεται καπνὸς καµίνου καιοµένης πυρὶ ἀνθράκων·
13ἡ ψυχὴ αὐτοῦ ἄνθρακες,
φλὸξ δὲ ἐκ στόµατος αὐτοῦ ἐκπορεύεται. 14ἐν δὲ τραχήλῳ αὐτοῦ αὐλίζεται δύναµις, ἔµπροσθεν αὐτοῦ τρέχει ἀπώλεια.
15σάρκες δὲ σώµατος αὐτοῦ κεκόλληνται·
※ καταχέει ἐπ’ αὐτόν, οὐ σαλευθήσεται.⸔ 16ἡ καρδία αὐτοῦ πέπηγεν ὡς λίθος, ἕστηκεν δὲ ὥσπερ ἄκµων ἀνήλατος.
17στραφέντος δὲ αὐτοῦ φόβος θηρίοις τετράποσιν ἐπὶ γῆς ἁλλοµένοις.
18ἐὰν συναντήσωσιν αὐτῷ λόγχαι, οὐδὲν µὴ ποιήσωσιν
※ δόρυ ἐπηρµένον καὶ θώρακα·⸔ 19ἥγηται µὲν γὰρ σίδηρον ἄχυρα, χαλκὸν δὲ ὥσπερ ξύλον σαθρόν·
20οὐ µὴ τρώσῃ αὐτὸν τόξον χάλκειον, ἥγηται µὲν πετροβόλον χόρτον·
21ὡς καλάµη ἐλογίσθησαν σφῦραι,⸔ καταγελᾷ δὲ σεισµοῦ πυρφόρου.
22ἡ στρωµνὴ αὐτοῦ ὀβελίσκοι ὀξεῖς,
πᾶς δὲ χρυσὸς θαλάσσης ὑπ’ αὐτὸν ὥσπερ πηλὸς ἀµύθητος.
23ἀναζεῖ τὴν ἄβυσσον ὥσπερ χαλκεῖον, ἥγηται δὲ τὴν θάλασσαν ὥσπερ ἐξάλειπτρον,
24τὸν δὲ τάρταρον τῆς ἀβύσσου ὥσπερ αἰχµάλωτον·
※ ἐλογίσατο ἄβυσσον εἰς περίπατον.⸔
25οὐκ ἔστιν οὐδὲν ἐπὶ τῆς γῆς ὅµοιον αὐτῷ πεποιηµένον ἐγκαταπαίζεσθαι ὑπὸ τῶν ἀíέλων µου· 26πᾶν ὑψηλὸν ὁρᾷ,
αὐτὸς δὲ βασιλεὺς πάντων τῶν ἐν τοῖς ὕδασιν
42	1Ὑπολαβὼν δὲ Ιωβ λέγει τῷ κυρίῳ
2Οἶδα ὅτι πάντα δύνασαι, ἀδυνατεῖ δέ σοι οὐθέν.
3τίς γάρ ἐστιν ὁ κρύπτων σε βουλήν; φειδόµενος δὲ ῥηµάτων καὶ σὲ οἴεται κρύπτειν; τίς δὲ ἀναíελεῖ µοι ἃ οὐκ ᾔδειν,
µεγάλα καὶ θαυµαστὰ ἃ οὐκ ἠπιστάµην; 4ἄκουσον δέ µου, κύριε, ἵνα κἀγὼ λαλήσω· ἐρωτήσω δέ σε, σὺ δέ µε δίδαξον.
5ἀκοὴν µὲν ὠτὸς ἤκουόν σου τὸ πρότερον, νυνὶ δὲ ὁ ὀφθαλµός µου ἑόρακέν σε·
6διὸ ἐφαύλισα ἐµαυτὸν καὶ ἐτάκην, ἥγηµαι δὲ ἐµαυτὸν γῆν καὶ σποδόν.
7Ἐγένετο δὲ µετὰ τὸ λαλῆσαι τὸν κύριον πάντα τὰ ῥήµατα ταῦτα τῷ Ιωβ εἶπεν ὁ κύριος Ελιφας τῷ Θαιµανίτῃ
Ἥµαρτες σὺ καὶ οἱ δύο φίλοι σου·
οὐ γὰρ ἐλαλήσατε ἐνώπιόν µου ἀληθὲς οὐδὲν ὥσπερ ὁ θεράπων µου Ιωβ.
8νῦν δὲ λάβετε ἑπτὰ µόσχους καὶ ἑπτὰ κριοὺς καὶ πορεύθητε πρὸς τὸν θεράποντά µου Ιωβ, καὶ ποιήσει κάρπωσιν περὶ ὑµῶν·
Ιωβ δὲ ὁ θεράπων µου εὔξεται περὶ ὑµῶν,
※ ὅτι εἰ µὴ πρόσωπον αὐτοῦ λήµψοµαι·⸔ εἰ µὴ γὰρ δι’ αὐτόν, ἀπώλεσα ἂν ὑµᾶς·
οὐ γὰρ ἐλαλήσατε ἀληθὲς κατὰ τοῦ θεράποντός µου Ιωβ. —
9ἐπορεύθη δὲ Ελιφας ὁ Θαιµανίτης καὶ Βαλδαδ ὁ Σαυχίτης καὶ Σωφαρ ὁ Μιναῖος καὶ ἐποίησαν καθὼς συνέταξεν αὐτοῖς ὁ κύριος,
καὶ ἔλυσεν τὴν ἁµαρτίαν αὐτοῖς διὰ Ιωβ.
10ὁ δὲ κύριος ηὔξησεν τὸν Ιωβ·
εὐξαµένου δὲ αὐτοῦ καὶ περὶ τῶν φίλων αὐτοῦ ἀφῆκεν αὐτοῖς τὴν ἁµαρτίαν· ἔδωκεν δὲ ὁ κύριος διπλᾶ ὅσα ἦν ἔµπροσθεν Ιωβ εἰς διπλασιασµόν.
11ἤκουσαν δὲ πάντες οἱ ἀδελφοὶ αὐτοῦ καὶ αἱ ἀδελφαὶ αὐτοῦ πάντα τὰ συµβεβηκότα αὐτῷ
καὶ ἦλθον πρὸς αὐτὸν
καὶ πάντες ὅσοι ᾔδεισαν αὐτὸν ἐκ πρώτου·
φαγόντες δὲ καὶ πιόντες παρ’ αὐτῷ παρεκάλεσαν αὐτόν, καὶ ἐθαύµασαν ἐπὶ πᾶσιν, οἷς ἐπήγαγεν αὐτῷ ὁ κύριος·
ἔδωκεν δὲ αὐτῷ ἕκαστος ἀµνάδα µίαν καὶ τετράδραχµον χρυσοῦν ἄσηµον.
12ὁ δὲ κύριος εὐλόγησεν τὰ ἔσχατα Ιωβ ἢ τὰ ἔµπροσθεν· ἦν δὲ τὰ κτήνη αὐτοῦ πρόβατα µύρια τετρακισχίλια, κάµηλοι ἑξακισχίλιαι,
ζεύγη βοῶν χίλια,
ὄνοι θήλειαι νοµάδες χίλιαι.
13γεννῶνται δὲ αὐτῷ υἱοὶ ἑπτὰ καὶ θυγατέρες τρεῖς·
14καὶ ἐκάλεσεν τὴν µὲν πρώτην Ἡµέραν, τὴν δὲ δευτέραν Κασίαν,
τὴν δὲ τρίτην Ἀµαλθείας κέρας·
15καὶ οὐχ εὑρέθησαν κατὰ τὰς θυγατέρας Ιωβ βελτίους αὐτῶν ἐν τῇ ὑπ’ οὐρανόν· ἔδωκεν δὲ αὐταῖς ὁ πατὴρ κληρονοµίαν ἐν τοῖς ἀδελφοῖς.
16ἔζησεν δὲ Ιωβ µετὰ τὴν πληγὴν ἔτη ἑκατὸν ἑβδοµήκοντα, τὰ δὲ πάντα ἔζησεν ἔτη διακόσια τεσσαράκοντα ὀκτώ·
※ καὶ εἶδεν Ιωβ τοὺς υἱοὺς αὐτοῦ καὶ τοὺς υἱοὺς τῶν υἱῶν αὐτοῦ τετάρτην γενεάν·
17καὶ ἐτελεύτησεν Ιωβ πρεσβύτερος καὶ πλήρης ἡµερῶν.⸔
17aγέγραπται δὲ αὐτὸν πάλιν ἀναστήσεσθαι µεθ’ ὧν ὁ κύριος ἀνίστησιν.

—————————

17bΟὗτος ἑρµηνεύεται ἐκ τῆς Συριακῆς βίβλου
ἐν µὲν γῇ κατοικῶν τῇ Αυσίτιδι ἐπὶ τοῖς ὁρίοις τῆς Ιδουµαίας καὶ Ἀραβίας, προϋπῆρχεν δὲ αὐτῷ ὄνοµα Ιωβαβ·
17cλαβὼν δὲ γυναῖκα Ἀράβισσαν γεννᾷ υἱόν, ᾧ ὄνοµα Εννων,
ἦν δὲ αὐτὸς πατρὸς µὲν Ζαρε, τῶν Ησαυ υἱῶν υἱός, µητρὸς δὲ Βοσορρας, ὥστε εἶναι αὐτὸν πέµπτον ἀπὸ Αβρααµ.
17dκαὶ οὗτοι οἱ βασιλεῖς οἱ βασιλεύσαντες ἐν Εδωµ, ἧς καὶ αὐτὸς ἦρξεν χώρας·
πρῶτος Βαλακ ὁ τοῦ Βεωρ, καὶ ὄνοµα τῇ πόλει αὐτοῦ Δενναβα·
µετὰ δὲ Βαλακ Ιωβαβ ὁ καλούµενος Ιωβ·
µετὰ δὲ τοῦτον Ασοµ ὁ ὑπάρχων ἡγεµὼν ἐκ τῆς Θαιµανίτιδος χώρας·
µετὰ δὲ τοῦτον Αδαδ υἱὸς Βαραδ ὁ ἐκκόψας Μαδιαµ ἐν τῷ πεδίῳ Μωαβ, καὶ ὄνοµα τῇ πόλει αὐτοῦ Γεθθαιµ.
17eοἱ δὲ ἐλθόντες πρὸς αὐτὸν φίλοι·
Ελιφας τῶν Ησαυ υἱῶν Θαιµανων βασιλεύς, Βαλδαδ ὁ Σαυχαίων τύραννος,
Σωφαρ ὁ Μιναίων βασιλεύς.
