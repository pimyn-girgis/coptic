ΑΜΒΑΚΟΥΜ

1 1Τὸ λῆµµα, ὃ εἶδεν Αµβακουµ ὁ προφήτης.
2Ἕως τίνος, κύριε, κεκράξοµαι καὶ οὐ µὴ εἰσακούσῃς; βοήσοµαι πρὸς σὲ ἀδικούµενος καὶ οὐ σώσεις; 3ἵνα τί µοι ἔδειξας κόπους καὶ πόνους, ἐπιβλέπειν ταλαιπωρίαν καὶ ἀσέβειαν; ἐξ ἐναντίας
µου γέγονεν κρίσις, καὶ ὁ κριτὴς λαµβάνει. 4διὰ τοῦτο διεσκέδασται νόµος, καὶ οὐ διεξάγεται εἰς τέλος κρίµα, ὅτι ὁ ἀσεβὴς καταδυναστεύει τὸν δίκαιον· ἕνεκεν τούτου ἐξελεύσεται τὸ κρίµα διεστραµµένον. 5ἴδετε, οἱ καταφρονηταί, καὶ ἐπιβλέψατε καὶ θαυµάσατε θαυµάσια καὶ ἀφανίσθητε, διότι ἔργον ἐγὼ ἐργάζοµαι ἐν ταῖς ἡµέραις ὑµῶν, ὃ οὐ µὴ πιστεύσητε ἐάν τις ἐκδιηγῆται. 6διότι ἰδοὺ ἐγὼ ἐξεγείρω ἐφ’ ὑµᾶς τοὺς Χαλδαίους τοὺς µαχητάς, τὸ ἔθνος τὸ πικρὸν καὶ τὸ ταχινὸν τὸ πορευόµενον ἐπὶ τὰ πλάτη τῆς γῆς τοῦ κατακληρονοµῆσαι σκηνώµατα οὐκ αὐτοῦ· 7φοβερὸς καὶ ἐπιφανής ἐστιν, ἐξ αὐτοῦ τὸ κρίµα αὐτοῦ ἔσται, καὶ τὸ λῆµµα αὐτοῦ ἐξ αὐτοῦ ἐξελεύσεται· 8καὶ ἐξαλοῦνται ὑπὲρ παρδάλεις οἱ ἵπποι αὐτοῦ καὶ ὀξύτεροι ὑπὲρ τοὺς λύκους τῆς Ἀραβίας· καὶ ἐξιππάσονται οἱ ἱππεῖς αὐτοῦ καὶ ὁρµήσουσιν µακρόθεν καὶ πετασθήσονται ὡς ἀετὸς πρόθυµος εἰς τὸ φαγεῖν. 9συντέλεια εἰς ἀσεβεῖς ἥξει ἀνθεστηκότας προσώποις αὐτῶν ἐξ ἐναντίας καὶ συνάξει ὡς ἄµµον αἰχµαλωσίαν. 10καὶ αὐτὸς ἐν βασιλεῦσιν ἐντρυφήσει, καὶ τύραννοι παίγνια αὐτοῦ, καὶ αὐτὸς εἰς πᾶν ὀχύρωµα ἐµπαίξεται καὶ βαλεῖ χῶµα καὶ κρατήσει αὐτοῦ. 11τότε µεταβαλεῖ τὸ πνεῦµα καὶ διελεύσεται καὶ ἐξιλάσεται· αὕτη ἡ ἰσχὺς τῷ θεῷ µου. — 12οὐχὶ σὺ ἀπ’ ἀρχῆς, κύριε, ὁ θεὸς ὁ ἅγιός
µου; καὶ οὐ µὴ ἀποθάνωµεν. κύριε, εἰς κρίµα τέταχας αὐτόν· καὶ ἔπλασέν µε τοῦ ἐλέγχειν παιδείαν αὐτοῦ. 13καθαρὸς ὀφθαλµὸς τοῦ µὴ ὁρᾶν πονηρά, καὶ ἐπιβλέπειν ἐπὶ πόνους οὐ δυνήσῃ· ἵνα τί ἐπιβλέπεις ἐπὶ καταφρονοῦντας; παρασιωπήσῃ ἐν τῷ καταπίνειν ἀσεβῆ τὸν δίκαιον; 14καὶ ποιήσεις τοὺς ἀνθρώπους ὡς τοὺς ἰχθύας τῆς θαλάσσης καὶ ὡς τὰ ἑρπετὰ τὰ οὐκ ἔχοντα ἡγούµενον.
15συντέλειαν ἐν ἀγκίστρῳ ἀνέσπασεν καὶ εἵλκυσεν αὐτὸν ἐν ἀµφιβλήστρῳ καὶ συνήγαγεν αὐτὸν ἐν
ταῖς σαγήναις αὐτοῦ· ἕνεκεν τούτου εὐφρανθήσεται καὶ χαρήσεται ἡ καρδία αὐτοῦ· 16ἕνεκεν τούτου θύσει τῇ σαγήνῃ αὐτοῦ καὶ θυµιάσει τῷ ἀµφιβλήστρῳ αὐτοῦ, ὅτι ἐν αὐτοῖς ἐλίπανεν µερίδα αὐτοῦ, καὶ τὰ βρώµατα αὐτοῦ ἐκλεκτά· 17διὰ τοῦτο ἀµφιβαλεῖ τὸ ἀµφίβληστρον αὐτοῦ καὶ διὰ παντὸς ἀποκτέννειν ἔθνη οὐ φείσεται.
2 1Ἐπὶ τῆς φυλακῆς µου στήσοµαι καὶ ἐπιβήσοµαι ἐπὶ πέτραν καὶ ἀποσκοπεύσω τοῦ ἰδεῖν τί
λαλήσει ἐν ἐµοὶ καὶ τί ἀποκριθῶ ἐπὶ τὸν ἔλεγχόν µου. 2καὶ ἀπεκρίθη πρός µε κύριος καὶ εἶπεν Γράψον ὅρασιν καὶ σαφῶς ἐπὶ πυξίον, ὅπως διώκῃ ὁ ἀναγινώσκων αὐτά. 3διότι ἔτι ὅρασις εἰς καιρὸν καὶ ἀνατελεῖ εἰς πέρας καὶ οὐκ εἰς κενόν· ἐὰν ὑστερήσῃ, ὑπόµεινον αὐτόν, ὅτι ἐρχόµενος ἥξει καὶ οὐ
µὴ χρονίσῃ. 4ἐὰν ὑποστείληται, οὐκ εὐδοκεῖ ἡ ψυχή µου ἐν αὐτῷ· ὁ δὲ δίκαιος ἐκ πίστεώς µου ζήσεται. 5ὁ δὲ κατοινωµένος καὶ καταφρονητὴς ἀνὴρ ἀλαζών οὐδὲν µὴ περάνῃ, ὃς ἐπλάτυνεν καθὼς ὁ ᾅδης τὴν ψυχὴν αὐτοῦ, καὶ οὗτος ὡς θάνατος οὐκ ἐµπιπλάµενος καὶ ἐπισυνάξει ἐπ’ αὐτὸν πάντα τὰ ἔθνη καὶ εἰσδέξεται πρὸς αὐτὸν πάντας τοὺς λαούς. 6οὐχὶ ταῦτα πάντα παραβολὴν κατ’ αὐτοῦ λήµψονται καὶ πρόβληµα εἰς διήγησιν αὐτοῦ; καὶ ἐροῦσιν Οὐαὶ ὁ πληθύνων ἑαυτῷ τὰ οὐκ ὄντα αὐτοῦ — ἕως τίνος; — καὶ βαρύνων τὸν κλοιὸν αὐτοῦ στιβαρῶς. 7ὅτι ἐξαίφνης ἀναστήσονται δάκνοντες αὐτόν, καὶ ἐκνήψουσιν οἱ ἐπίβουλοί σου, καὶ ἔσῃ εἰς διαρπαγὴν αὐτοῖς. 8διότι σὺ ἐσκύλευσας ἔθνη πολλά, σκυλεύσουσίν σε πάντες οἱ ὑπολελειµµένοι λαοὶ δι’ αἵµατα ἀνθρώπων καὶ ἀσεβείας γῆς καὶ πόλεως καὶ πάντων τῶν κατοικούντων αὐτήν. — 9ὦ ὁ πλεονεκτῶν πλεονεξίαν κακὴν τῷ οἴκῳ αὐτοῦ τοῦ τάξαι εἰς ὕψος νοσσιὰν αὐτοῦ τοῦ ἐκσπασθῆναι ἐκ χειρὸς κακῶν.
10ἐβουλεύσω αἰσχύνην τῷ οἴκῳ σου, συνεπέρανας λαοὺς πολλούς, καὶ ἐξήµαρτεν ἡ ψυχή σου· 11διότι
λίθος ἐκ τοίχου βοήσεται, καὶ κάνθαρος ἐκ ξύλου φθέγξεται αὐτά. — 12οὐαὶ ὁ οἰκοδοµῶν πόλιν ἐν αἵµασιν καὶ ἑτοιµάζων πόλιν ἐν ἀδικίαις. 13οὐ ταῦτά ἐστιν παρὰ κυρίου παντοκράτορος; καὶ ἐξέλιπον λαοὶ ἱκανοὶ ἐν πυρί, καὶ ἔθνη πολλὰ ὠλιγοψύχησαν. 14ὅτι πλησθήσεται ἡ γῆ τοῦ γνῶναι τὴν δόξαν κυρίου, ὡς ὕδωρ κατακαλύψει αὐτούς. — 15ὦ ὁ ποτίζων τὸν πλησίον αὐτοῦ ἀνατροπῇ θολερᾷ καὶ
µεθύσκων, ὅπως ἐπιβλέπῃ ἐπὶ τὰ σπήλαια αὐτῶν. 16πλησµονὴν ἀτιµίας ἐκ δόξης πίε καὶ σὺ καὶ διασαλεύθητι καὶ σείσθητι· ἐκύκλωσεν ἐπὶ σὲ ποτήριον δεξιᾶς κυρίου, καὶ συνήχθη ἀτιµία ἐπὶ τὴν δόξαν σου. 17διότι ἀσέβεια τοῦ Λιβάνου καλύψει σε, καὶ ταλαιπωρία θηρίων πτοήσει σε διὰ αἵµατα ἀνθρώπων καὶ ἀσεβείας γῆς καὶ πόλεως καὶ πάντων τῶν κατοικούντων αὐτήν. — 18Τί ὠφελεῖ γλυπτόν, ὅτι ἔγλυψαν αὐτό; ἔπλασαν αὐτὸ χώνευµα, φαντασίαν ψευδῆ, ὅτι πέποιθεν ὁ πλάσας ἐπὶ τὸ πλάσµα αὐτοῦ τοῦ ποιῆσαι εἴδωλα κωφά. 19οὐαὶ ὁ λέγων τῷ ξύλῳ Ἔκνηψον ἐξεγέρθητι, καὶ τῷ λίθῳ Ὑψώθητι· καὶ αὐτό ἐστιν φαντασία, τοῦτο δέ ἐστιν ἔλασµα χρυσίου καὶ ἀργυρίου, καὶ πᾶν πνεῦµα οὐκ ἔστιν ἐν αὐτῷ. 20ὁ δὲ κύριος ἐν ναῷ ἁγίῳ αὐτοῦ· εὐλαβείσθω ἀπὸ προσώπου αὐτοῦ πᾶσα ἡ γῆ.
3 1Προσευχὴ Αµβακουµ τοῦ προφήτου µετὰ ᾠδῆς.
2Κύριε, εἰσακήκοα τὴν ἀκοήν σου καὶ ἐφοβήθην, κατενόησα τὰ ἔργα σου καὶ ἐξέστην.
ἐν µέσῳ δύο ζῴων γνωσθήσῃ,
ἐν τῷ ἐíίζειν τὰ ἔτη ἐπιγνωσθήσῃ,
ἐν τῷ παρεῖναι τὸν καιρὸν ἀναδειχθήσῃ,
ἐν τῷ ταραχθῆναι τὴν ψυχήν µου ἐν ὀργῇ ἐλέους µνησθήσῃ.
3ὁ θεὸς ἐκ Θαιµαν ἥξει,
καὶ ὁ ἅγιος ἐξ ὄρους κατασκίου δασέος.
διάψαλµα.
ἐκάλυψεν οὐρανοὺς ἡ ἀρετὴ αὐτοῦ, καὶ αἰνέσεως αὐτοῦ πλήρης ἡ γῆ. 4καὶ φέíος αὐτοῦ ὡς φῶς ἔσται, κέρατα ἐν χερσὶν αὐτοῦ,
καὶ ἔθετο ἀγάπησιν κραταιὰν ἰσχύος αὐτοῦ. 5πρὸ προσώπου αὐτοῦ πορεύσεται λόγος, καὶ ἐξελεύσεται, ἐν πεδίλοις οἱ πόδες αὐτοῦ. 6ἔστη, καὶ ἐσαλεύθη ἡ γῆ·
ἐπέβλεψεν, καὶ διετάκη ἔθνη. διεθρύβη τὰ ὄρη βίᾳ, ἐτάκησαν βουνοὶ αἰώνιοι.
7πορείας αἰωνίας αὐτοῦ ἀντὶ κόπων εἶδον· σκηνώµατα Αἰθιόπων πτοηθήσονται
καὶ αἱ σκηναὶ γῆς Μαδιαµ.
8µὴ ἐν ποταµοῖς ὠργίσθης, κύριε, ἢ ἐν ποταµοῖς ὁ θυµός σου,
ἢ ἐν θαλάσσῃ τὸ ὅρµηµά σου; ὅτι ἐπιβήσῃ ἐπὶ τοὺς ἵππους σου, καὶ ἡ ἱππασία σου σωτηρία.
9ἐντείνων ἐντενεῖς τὸ τόξον σου ἐπὶ τὰ σκῆπτρα, λέγει κύριος.
διάψαλµα.
ποταµῶν ῥαγήσεται γῆ.
10ὄψονταί σε καὶ ὠδινήσουσιν λαοί,
σκορπίζων ὕδατα πορείας αὐτοῦ· ἔδωκεν ἡ ἄβυσσος φωνὴν αὐτῆς, ὕψος φαντασίας αὐτῆς.
11ἐπήρθη ὁ ἥλιος, καὶ ἡ σελήνη ἔστη ἐν τῇ τάξει αὐτῆς· εἰς φῶς βολίδες σου πορεύσονται,
εἰς φέíος ἀστραπῆς ὅπλων σου.
12ἐν ἀπειλῇ ὀλιγώσεις γῆν καὶ ἐν θυµῷ κατάξεις ἔθνη.
13ἐξῆλθες εἰς σωτηρίαν λαοῦ σου τοῦ σῶσαι τοὺς χριστούς σου·
ἔβαλες εἰς κεφαλὰς ἀνόµων θάνατον, ἐξήγειρας δεσµοὺς ἕως τραχήλου.
διάψαλµα.
14διέκοψας ἐν ἐκστάσει κεφαλὰς δυναστῶν, σεισθήσονται ἐν αὐτῇ·
διανοίξουσιν χαλινοὺς αὐτῶν ὡς ἔσθων πτωχὸς λάθρᾳ.
15καὶ ἐπεβίβασας εἰς θάλασσαν τοὺς ἵππους σου ταράσσοντας ὕδωρ πολύ.
16ἐφυλαξάµην, καὶ ἐπτοήθη ἡ κοιλία µου ἀπὸ φωνῆς προσευχῆς χειλέων µου,
καὶ εἰσῆλθεν τρόµος εἰς τὰ ὀστᾶ µου,
καὶ ὑποκάτωθέν µου ἐταράχθη ἡ ἕξις µου.
ἀναπαύσοµαι ἐν ἡµέρᾳ θλίψεως
τοῦ ἀναβῆναι εἰς λαὸν παροικίας µου.
17διότι συκῆ οὐ καρποφορήσει,
καὶ οὐκ ἔσται γενήµατα ἐν ταῖς ἀµπέλοις· ψεύσεται ἔργον ἐλαίας,
καὶ τὰ πεδία οὐ ποιήσει βρῶσιν· ἐξέλιπον ἀπὸ βρώσεως πρόβατα,
καὶ οὐχ ὑπάρχουσιν βόες ἐπὶ φάτναις. 18ἐγὼ δὲ ἐν τῷ κυρίῳ ἀγαλλιάσοµαι, χαρήσοµαι ἐπὶ τῷ θεῷ τῷ σωτῆρί µου. 19κύριος ὁ θεὸς δύναµίς µου
καὶ τάξει τοὺς πόδας µου εἰς συντέλειαν· ἐπὶ τὰ ὑψηλὰ ἐπιβιβᾷ µε
τοῦ νικῆσαι ἐν τῇ ᾠδῇ αὐτοῦ.
