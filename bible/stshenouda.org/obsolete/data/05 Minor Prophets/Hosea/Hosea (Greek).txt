ΩΣΗΕ

1 1Λόγος κυρίου, ὃς ἐγενήθη πρὸς Ωσηε τὸν τοῦ Βεηρι ἐν ἡµέραις Οζιου καὶ Ιωαθαµ καὶ Αχαζ καὶ Εζεκιου βασιλέων Ιουδα καὶ ἐν ἡµέραις Ιεροβοαµ υἱοῦ Ιωας βασιλέως Ισραηλ.
2Ἀρχὴ λόγου κυρίου πρὸς Ωσηε· καὶ εἶπεν κύριος πρὸς Ωσηε Βάδιζε λαβὲ σεαυτῷ γυναῖκα πορνείας καὶ τέκνα πορνείας, διότι ἐκπορνεύουσα ἐκπορνεύσει ἡ γῆ ἀπὸ ὄπισθεν τοῦ κυρίου. 3καὶ ἐπορεύθη καὶ ἔλαβεν τὴν Γοµερ θυγατέρα Δεβηλαιµ, καὶ συνέλαβεν καὶ ἔτεκεν αὐτῷ υἱόν. 4καὶ εἶπεν κύριος πρὸς αὐτόν Κάλεσον τὸ ὄνοµα αὐτοῦ Ιεζραελ, διότι ἔτι µικρὸν καὶ ἐκδικήσω τὸ αἷµα τοῦ Ιεζραελ ἐπὶ τὸν οἶκον Ιου καὶ καταπαύσω βασιλείαν οἴκου Ισραηλ· 5καὶ ἔσται ἐν τῇ ἡµέρᾳ ἐκείνῃ συντρίψω τὸ τόξον τοῦ Ισραηλ ἐν τῇ κοιλάδι τοῦ Ιεζραελ. — 6καὶ συνέλαβεν ἔτι καὶ ἔτεκεν θυγατέρα. καὶ εἶπεν αὐτῷ Κάλεσον τὸ ὄνοµα αὐτῆς Οὐκ-ἠλεηµένη, διότι οὐ µὴ προσθήσω ἔτι ἐλεῆσαι τὸν οἶκον τοῦ Ισραηλ, ἀλλ’ ἢ ἀντιτασσόµενος ἀντιτάξοµαι αὐτοῖς. 7τοὺς δὲ υἱοὺς Ιουδα ἐλεήσω καὶ σώσω αὐτοὺς ἐν κυρίῳ θεῷ αὐτῶν καὶ οὐ σώσω αὐτοὺς ἐν τόξῳ οὐδὲ ἐν ῥοµφαίᾳ οὐδὲ ἐν πολέµῳ οὐδὲ ἐν ἅρµασιν οὐδὲ ἐν ἵπποις οὐδὲ ἐν ἱππεῦσιν. — 8καὶ ἀπεγαλάκτισεν τὴν Οὐκ- ἠλεηµένην καὶ συνέλαβεν ἔτι καὶ ἔτεκεν υἱόν. 9καὶ εἶπεν Κάλεσον τὸ ὄνοµα αὐτοῦ Οὐ-λαόσ-µου, διότι ὑµεῖς οὐ λαός µου, καὶ ἐγὼ οὔκ εἰµι ὑµῶν.
2	1Καὶ ἦν ὁ ἀριθµὸς τῶν υἱῶν Ισραηλ ὡς ἡ ἄµµος τῆς θαλάσσης, ἣ οὐκ ἐκµετρηθήσεται οὐδὲ
ἐξαριθµηθήσεται· καὶ ἔσται ἐν τῷ τόπῳ, οὗ ἐρρέθη αὐτοῖς Οὐ λαός µου ὑµεῖς, ἐκεῖ κληθήσονται υἱοὶ θεοῦ ζῶντος. 2καὶ συναχθήσονται οἱ υἱοὶ Ιουδα καὶ οἱ υἱοὶ Ισραηλ ἐπὶ τὸ αὐτὸ καὶ θήσονται ἑαυτοῖς ἀρχὴν µίαν καὶ ἀναβήσονται ἐκ τῆς γῆς, ὅτι µεγάλη ἡ ἡµέρα τοῦ Ιεζραελ. 3εἴπατε τῷ ἀδελφῷ ὑµῶν Λαόσ-µου καὶ τῇ ἀδελφῇ ὑµῶν Ἠλεηµένη.
4Κρίθητε πρὸς τὴν µητέρα ὑµῶν κρίθητε, ὅτι αὐτὴ οὐ γυνή µου, καὶ ἐγὼ οὐκ ἀνὴρ αὐτῆς· καὶ ἐξαρῶ τὴν πορνείαν αὐτῆς ἐκ προσώπου µου καὶ τὴν µοιχείαν αὐτῆς ἐκ µέσου µαστῶν αὐτῆς, 5ὅπως ἂν ἐκδύσω αὐτὴν γυµνὴν καὶ ἀποκαταστήσω αὐτὴν καθὼς ἡµέρᾳ γενέσεως αὐτῆς· καὶ θήσοµαι αὐτὴν ὡς ἔρηµον καὶ τάξω αὐτὴν ὡς γῆν ἄνυδρον καὶ ἀποκτενῶ αὐτὴν ἐν δίψει· 6καὶ τὰ τέκνα αὐτῆς οὐ µὴ ἐλεήσω, ὅτι τέκνα πορνείας ἐστίν. 7ὅτι ἐξεπόρνευσεν ἡ µήτηρ αὐτῶν, κατῄσχυνεν ἡ τεκοῦσα αὐτά· εἶπεν γάρ Ἀκολουθήσω ὀπίσω τῶν ἐραστῶν µου τῶν διδόντων µοι τοὺς ἄρτους µου καὶ τὸ ὕδωρ µου καὶ τὰ ἱµάτιά µου καὶ τὰ ὀθόνιά µου καὶ τὸ ἔλαιόν µου καὶ πάντα ὅσα µοι καθήκει. 8διὰ τοῦτο ἰδοὺ ἐγὼ φράσσω τὴν ὁδὸν αὐτῆς ἐν σκόλοψιν καὶ ἀνοικοδοµήσω τὰς ὁδοὺς αὐτῆς, καὶ τὴν τρίβον αὐτῆς οὐ µὴ εὕρῃ· 9καὶ καταδιώξεται τοὺς ἐραστὰς αὐτῆς καὶ οὐ µὴ καταλάβῃ αὐτούς· καὶ ζητήσει αὐτοὺς καὶ οὐ µὴ εὕρῃ αὐτούς· καὶ ἐρεῖ Πορεύσοµαι καὶ ἐπιστρέψω πρὸς τὸν ἄνδρα µου τὸν πρότερον, ὅτι καλῶς µοι ἦν τότε ἢ νῦν. 10καὶ αὐτὴ οὐκ ἔγνω ὅτι ἐγὼ δέδωκα αὐτῇ τὸν σῖτον καὶ τὸν οἶνον καὶ τὸ ἔλαιον, καὶ ἀργύριον ἐπλήθυνα αὐτῇ· αὐτὴ δὲ ἀργυρᾶ καὶ χρυσᾶ ἐποίησεν τῇ Βααλ.
11διὰ τοῦτο ἐπιστρέψω καὶ κοµιοῦµαι τὸν σῖτόν µου καθ’ ὥραν αὐτοῦ καὶ τὸν οἶνόν µου ἐν καιρῷ
αὐτοῦ καὶ ἀφελοῦµαι τὰ ἱµάτιά µου καὶ τὰ ὀθόνιά µου τοῦ µὴ καλύπτειν τὴν ἀσχηµοσύνην αὐτῆς· 12καὶ νῦν ἀποκαλύψω τὴν ἀκαθαρσίαν αὐτῆς ἐνώπιον τῶν ἐραστῶν αὐτῆς, καὶ οὐδεὶς οὐ µὴ ἐξέληται αὐτὴν ἐκ χειρός µου· 13καὶ ἀποστρέψω πάσας τὰς εὐφροσύνας αὐτῆς, ἑορτὰς αὐτῆς καὶ τὰς νουµηνίας αὐτῆς καὶ τὰ σάββατα αὐτῆς καὶ πάσας τὰς πανηγύρεις αὐτῆς· 14καὶ ἀφανιῶ ἄµπελον αὐτῆς καὶ τὰς συκᾶς αὐτῆς, ὅσα εἶπεν Μισθώµατά µου ταῦτά ἐστιν ἃ ἔδωκάν µοι οἱ ἐρασταί µου, καὶ θήσοµαι αὐτὰ εἰς µαρτύριον, καὶ καταφάγεται αὐτὰ τὰ θηρία τοῦ ἀγροῦ καὶ τὰ πετεινὰ τοῦ οὐρανοῦ καὶ τὰ ἑρπετὰ τῆς γῆς· 15καὶ ἐκδικήσω ἐπ’ αὐτὴν τὰς ἡµέρας τῶν Βααλιµ, ἐν αἷς ἐπέθυεν αὐτοῖς καὶ περιετίθετο τὰ ἐνώτια αὐτῆς καὶ τὰ καθόρµια αὐτῆς καὶ ἐπορεύετο ὀπίσω τῶν ἐραστῶν αὐτῆς, ἐµοῦ δὲ ἐπελάθετο, λέγει κύριος.
16Διὰ τοῦτο ἰδοὺ ἐγὼ πλανῶ αὐτὴν καὶ τάξω αὐτὴν εἰς ἔρηµον καὶ λαλήσω ἐπὶ τὴν καρδίαν αὐτῆς 17καὶ δώσω αὐτῇ τὰ κτήµατα αὐτῆς ἐκεῖθεν καὶ τὴν κοιλάδα Αχωρ διανοῖξαι σύνεσιν αὐτῆς, καὶ ταπεινωθήσεται ἐκεῖ κατὰ τὰς ἡµέρας νηπιότητος αὐτῆς καὶ κατὰ τὰς ἡµέρας ἀναβάσεως αὐτῆς ἐκ γῆς Αἰγύπτου. 18καὶ ἔσται ἐν ἐκείνῃ τῇ ἡµέρᾳ, λέγει κύριος, καλέσει µε Ὁ ἀνήρ µου, καὶ οὐ καλέσει µε ἔτι Βααλιµ· 19καὶ ἐξαρῶ τὰ ὀνόµατα τῶν Βααλιµ ἐκ στόµατος αὐτῆς, καὶ οὐ µὴ
µνησθῶσιν οὐκέτι τὰ ὀνόµατα αὐτῶν. 20καὶ διαθήσοµαι αὐτοῖς ἐν ἐκείνῃ τῇ ἡµέρᾳ διαθήκην µετὰ τῶν θηρίων τοῦ ἀγροῦ καὶ µετὰ τῶν πετεινῶν τοῦ οὐρανοῦ καὶ µετὰ τῶν ἑρπετῶν τῆς γῆς· καὶ τόξον καὶ ῥοµφαίαν καὶ πόλεµον συντρίψω ἀπὸ τῆς γῆς καὶ κατοικιῶ σε ἐπ’ ἐλπίδι. 21καὶ µνηστεύσοµαί σε ἐµαυτῷ εἰς τὸν αἰῶνα καὶ µνηστεύσοµαί σε ἐµαυτῷ ἐν δικαιοσύνῃ καὶ ἐν κρίµατι καὶ ἐν ἐλέει καὶ ἐν οἰκτιρµοῖς 22καὶ µνηστεύσοµαί σε ἐµαυτῷ ἐν πίστει, καὶ ἐπιγνώσῃ τὸν κύριον. 23καὶ ἔσται ἐν ἐκείνῃ τῇ ἡµέρᾳ, λέγει κύριος, ἐπακούσοµαι τῷ οὐρανῷ, καὶ ὁ οὐρανὸς ἐπακούσεται τῇ γῇ, 24καὶ ἡ γῆ ἐπακούσεται τὸν σῖτον καὶ τὸν οἶνον καὶ τὸ ἔλαιον, καὶ αὐτὰ ἐπακούσεται τῷ Ιεζραελ. 25καὶ σπερῶ αὐτὴν ἐµαυτῷ ἐπὶ τῆς γῆς καὶ ἐλεήσω τὴν Οὐκ-ἠλεηµένην καὶ ἐρῶ τῷ Οὐ-λαῷ-µου Λαός µου εἶ σύ, καὶ αὐτὸς ἐρεῖ Κύριος ὁ θεός µου εἶ σύ.
3	1Καὶ εἶπεν κύριος πρός µε Ἔτι πορεύθητι καὶ ἀγάπησον γυναῖκα ἀγαπῶσαν πονηρὰ καὶ
µοιχαλίν, καθὼς ἀγαπᾷ ὁ θεὸς τοὺς υἱοὺς Ισραηλ καὶ αὐτοὶ ἀποβλέπουσιν ἐπὶ θεοὺς ἀλλοτρίους καὶ φιλοῦσιν πέµµατα µετὰ σταφίδων 2καὶ ἐµισθωσάµην ἐµαυτῷ πεντεκαίδεκα ἀργυρίου καὶ γοµορ κριθῶν καὶ νεβελ οἴνου 3καὶ εἶπα πρὸς αὐτήν Ἡµέρας πολλὰς καθήσῃ ἐπ’ ἐµοὶ καὶ οὐ µὴ πορνεύσῃς οὐδὲ µὴ γένῃ ἀνδρὶ ἑτέρῳ, καὶ ἐγὼ ἐπὶ σοί. 4διότι ἡµέρας πολλὰς καθήσονται οἱ υἱοὶ Ισραηλ οὐκ ὄντος βασιλέως οὐδὲ ὄντος ἄρχοντος οὐδὲ οὔσης θυσίας οὐδὲ ὄντος θυσιαστηρίου οὐδὲ ἱερατείας οὐδὲ δήλων. 5καὶ µετὰ ταῦτα ἐπιστρέψουσιν οἱ υἱοὶ Ισραηλ καὶ ἐπιζητήσουσιν κύριον τὸν θεὸν αὐτῶν καὶ Δαυιδ τὸν βασιλέα αὐτῶν· καὶ ἐκστήσονται ἐπὶ τῷ κυρίῳ καὶ ἐπὶ τοῖς ἀγαθοῖς αὐτοῦ ἐπ’ ἐσχάτων τῶν ἡµερῶν.
4	1Ἀκούσατε λόγον κυρίου, υἱοὶ Ισραηλ, διότι κρίσις τῷ κυρίῳ πρὸς τοὺς κατοικοῦντας τὴν γῆν,
διότι οὐκ ἔστιν ἀλήθεια οὐδὲ ἔλεος οὐδὲ ἐπίγνωσις θεοῦ ἐπὶ τῆς γῆς· 2ἀρὰ καὶ ψεῦδος καὶ φόνος καὶ
κλοπὴ καὶ µοιχεία κέχυται ἐπὶ τῆς γῆς, καὶ αἵµατα ἐφ’ αἵµασιν µίσγουσιν. 3διὰ τοῦτο πενθήσει ἡ γῆ καὶ σµικρυνθήσεται σὺν πᾶσιν τοῖς κατοικοῦσιν αὐτήν, σὺν τοῖς θηρίοις τοῦ ἀγροῦ καὶ σὺν τοῖς ἑρπετοῖς τῆς γῆς καὶ σὺν τοῖς πετεινοῖς τοῦ οὐρανοῦ, καὶ οἱ ἰχθύες τῆς θαλάσσης ἐκλείψουσιν, 4ὅπως
µηδεὶς µήτε δικάζηται µήτε ἐλέγχῃ µηδείς· ὁ δὲ λαός µου ὡς ἀντιλεγόµενος ἱερεύς. 5καὶ ἀσθενήσεις ἡµέρας, καὶ ἀσθενήσει καὶ προφήτης µετὰ σοῦ· νυκτὶ ὡµοίωσα τὴν µητέρα σου. 6ὡµοιώθη ὁ λαός
µου ὡς οὐκ ἔχων γνῶσιν· ὅτι σὺ ἐπίγνωσιν ἀπώσω, κἀγὼ ἀπώσοµαι σὲ τοῦ µὴ ἱερατεύειν µοι· καὶ ἐπελάθου νόµον θεοῦ σου, κἀγὼ ἐπιλήσοµαι τέκνων σου. 7κατὰ τὸ πλῆθος αὐτῶν οὕτως ἥµαρτόν µοι· τὴν δόξαν αὐτῶν εἰς ἀτιµίαν θήσοµαι. 8ἁµαρτίας λαοῦ µου φάγονται καὶ ἐν ταῖς ἀδικίαις αὐτῶν λήµψονται τὰς ψυχὰς αὐτῶν. 9καὶ ἔσται καθὼς ὁ λαὸς οὕτως καὶ ὁ ἱερεύς, καὶ ἐκδικήσω ἐπ’ αὐτὸν τὰς ὁδοὺς αὐτοῦ καὶ τὰ διαβούλια αὐτοῦ ἀνταποδώσω αὐτῷ. 10καὶ φάγονται καὶ οὐ µὴ ἐµπλησθῶσιν, ἐπόρνευσαν καὶ οὐ µὴ κατευθύνωσιν, διότι τὸν κύριον ἐγκατέλιπον τοῦ φυλάξαι.
11Πορνείαν καὶ οἶνον καὶ µέθυσµα ἐδέξατο καρδία λαοῦ µου. 12ἐν συµβόλοις ἐπηρώτων, καὶ ἐν ῥάβδοις αὐτοῦ ἀπήíελλον αὐτῷ· πνεύµατι πορνείας ἐπλανήθησαν καὶ ἐξεπόρνευσαν ἀπὸ τοῦ θεοῦ αὐτῶν. 13ἐπὶ τὰς κορυφὰς τῶν ὀρέων ἐθυσίαζον καὶ ἐπὶ τοὺς βουνοὺς ἔθυον, ὑποκάτω δρυὸς καὶ λεύκης καὶ δένδρου συσκιάζοντος, ὅτι καλὸν σκέπη. διὰ τοῦτο ἐκπορνεύσουσιν αἱ θυγατέρες ὑµῶν, καὶ αἱ νύµφαι ὑµῶν µοιχεύσουσιν· 14καὶ οὐ µὴ ἐπισκέψωµαι ἐπὶ τὰς θυγατέρας ὑµῶν, ὅταν πορνεύωσιν, καὶ ἐπὶ τὰς νύµφας ὑµῶν, ὅταν µοιχεύωσιν, διότι καὶ αὐτοὶ µετὰ τῶν πορνῶν συνεφύροντο καὶ µετὰ τῶν τετελεσµένων ἔθυον, καὶ ὁ λαὸς ὁ συνίων συνεπλέκετο µετὰ πόρνης.
15Σὺ δέ, Ισραηλ, µὴ ἀγνόει, καὶ Ιουδα, µὴ εἰσπορεύεσθε εἰς Γαλγαλα καὶ µὴ ἀναβαίνετε εἰς τὸν οἶκον Ων καὶ µὴ ὀµνύετε ζῶντα κύριον. 16ὅτι ὡς δάµαλις παροιστρῶσα παροίστρησεν Ισραηλ· νῦν νεµήσει αὐτοὺς κύριος ὡς ἀµνὸν ἐν εὐρυχώρῳ. 17µέτοχος εἰδώλων Εφραιµ ἔθηκεν ἑαυτῷ σκάνδαλα. 18ᾑρέτισεν Χαναναίους· πορνεύοντες ἐξεπόρνευσαν, ἠγάπησαν ἀτιµίαν ἐκ φρυάγµατος αὐτῶν.
19συστροφὴ πνεύµατος σὺ εἶ ἐν ταῖς πτέρυξιν αὐτῆς, καὶ καταισχυνθήσονται ἐκ τῶν θυσιαστηρίων αὐτῶν.
5	1Ἀκούσατε ταῦτα, οἱ ἱερεῖς, καὶ προσέχετε, οἶκος Ισραηλ, καὶ ὁ οἶκος τοῦ βασιλέως,
ἐνωτίζεσθε, διότι πρὸς ὑµᾶς ἐστιν τὸ κρίµα, ὅτι παγὶς ἐγενήθητε τῇ σκοπιᾷ καὶ ὡς δίκτυον ἐκτεταµένον ἐπὶ τὸ Ἰταβύριον, 2ὃ οἱ ἀγρεύοντες τὴν θήραν κατέπηξαν. ἐγὼ δὲ παιδευτὴς ὑµῶν· 3ἐγὼ ἔγνων τὸν Εφραιµ, καὶ Ισραηλ οὐκ ἄπεστιν ἀπ’ ἐµοῦ, διότι νῦν ἐξεπόρνευσεν Εφραιµ, ἐµιάνθη Ισραηλ· 4οὐκ ἔδωκαν τὰ διαβούλια αὐτῶν τοῦ ἐπιστρέψαι πρὸς τὸν θεὸν αὐτῶν, ὅτι πνεῦµα πορνείας ἐν αὐτοῖς ἐστιν, τὸν δὲ κύριον οὐκ ἐπέγνωσαν. 5καὶ ταπεινωθήσεται ἡ ὕβρις τοῦ Ισραηλ εἰς πρόσωπον αὐτοῦ, καὶ Ισραηλ καὶ Εφραιµ ἀσθενήσουσιν ἐν ταῖς ἀδικίαις αὐτῶν, καὶ ἀσθενήσει καὶ Ιουδας µετ’ αὐτῶν. 6µετὰ προβάτων καὶ µόσχων πορεύσονται τοῦ ἐκζητῆσαι τὸν κύριον καὶ οὐ µὴ εὕρωσιν αὐτόν, ὅτι ἐξέκλινεν ἀπ’ αὐτῶν, 7ὅτι τὸν κύριον ἐγκατέλιπον, ὅτι τέκνα ἀλλότρια ἐγεννήθησαν αὐτοῖς· νῦν καταφάγεται αὐτοὺς ἡ ἐρυσίβη καὶ τοὺς κλήρους αὐτῶν.
8Σαλπίσατε σάλπιíι ἐπὶ τοὺς βουνούς, ἠχήσατε ἐπὶ τῶν ὑψηλῶν, κηρύξατε ἐν τῷ οἴκῳ Ων· ἐξέστη Βενιαµιν, 9Εφραιµ εἰς ἀφανισµὸν ἐγένετο ἐν ἡµέραις ἐλέγχου· ἐν ταῖς φυλαῖς τοῦ Ισραηλ ἔδειξα πιστά. 10ἐγένοντο οἱ ἄρχοντες Ιουδα ὡς µετατιθέντες ὅρια, ἐπ’ αὐτοὺς ἐκχεῶ ὡς ὕδωρ τὸ ὅρµηµά µου. 11κατεδυνάστευσεν Εφραιµ τὸν ἀντίδικον αὐτοῦ, κατεπάτησεν κρίµα, ὅτι ἤρξατο πορεύεσθαι ὀπίσω τῶν µαταίων. 12καὶ ἐγὼ ὡς ταραχὴ τῷ Εφραιµ καὶ ὡς κέντρον τῷ οἴκῳ Ιουδα. 13καὶ εἶδεν Εφραιµ τὴν νόσον αὐτοῦ καὶ Ιουδας τὴν ὀδύνην αὐτοῦ, καὶ ἐπορεύθη Εφραιµ πρὸς Ἀσσυρίους καὶ ἀπέστειλεν πρέσβεις πρὸς βασιλέα Ιαριµ· καὶ αὐτὸς οὐκ ἠδυνάσθη ἰάσασθαι ὑµᾶς, καὶ οὐ µὴ διαπαύσῃ ἐξ ὑµῶν ὀδύνη. 14διότι ἐγώ εἰµι ὡς πανθὴρ τῷ Εφραιµ καὶ ὡς λέων τῷ οἴκῳ Ιουδα· καὶ ἐγὼ ἁρπῶµαι καὶ πορεύσοµαι καὶ λήµψοµαι, καὶ οὐκ ἔσται ὁ ἐξαιρούµενος. 15πορεύσοµαι καὶ ἐπιστρέψω εἰς τὸν τόπον µου, ἕως οὗ ἀφανισθῶσιν· καὶ ἐπιζητήσουσιν τὸ πρόσωπόν µου, ἐν θλίψει αὐτῶν ὀρθριοῦσι πρός µε λέγοντες
6	1Πορευθῶµεν καὶ ἐπιστρέψωµεν πρὸς κύριον τὸν θεὸν ἡµῶν, ὅτι αὐτὸς ἥρπακεν καὶ ἰάσεται ἡµᾶς,
πατάξει καὶ µοτώσει ἡµᾶς· 2ὑγιάσει ἡµᾶς µετὰ δύο ἡµέρας, ἐν τῇ ἡµέρᾳ τῇ τρίτῃ ἀναστησόµεθα καὶ ζησόµεθα ἐνώπιον αὐτοῦ· 3καὶ γνωσόµεθα διώξοµεν τοῦ γνῶναι τὸν κύριον, ὡς ὄρθρον ἕτοιµον εὑρήσοµεν αὐτόν, καὶ ἥξει ὡς ὑετὸς ἡµῖν πρόιµος καὶ ὄψιµος τῇ γῇ. — 4τί σοι ποιήσω, Εφραιµ; τί σοι ποιήσω, Ιουδα; τὸ δὲ ἔλεος ὑµῶν ὡς νεφέλη πρωινὴ καὶ ὡς δρόσος ὀρθρινὴ πορευοµένη.
5Διὰ τοῦτο ἀπεθέρισα τοὺς προφήτας ὑµῶν, ἀπέκτεινα αὐτοὺς ἐν ῥήµασιν στόµατός µου, καὶ τὸ κρίµα µου ὡς φῶς ἐξελεύσεται. 6διότι ἔλεος θέλω καὶ οὐ θυσίαν καὶ ἐπίγνωσιν θεοῦ ἢ ὁλοκαυτώµατα. 7αὐτοὶ δέ εἰσιν ὡς ἄνθρωπος παραβαίνων διαθήκην· ἐκεῖ κατεφρόνησέν µου.
8Γαλααδ πόλις ἐργαζοµένη µάταια ταράσσουσα ὕδωρ, 9καὶ ἡ ἰσχύς σου ἀνδρὸς πειρατοῦ· ἔκρυψαν ἱερεῖς ὁδὸν κυρίου, ἐφόνευσαν Σικιµα, ὅτι ἀνοµίαν ἐποίησαν. 10ἐν τῷ οἴκῳ Ισραηλ εἶδον φρικώδη, ἐκεῖ πορνείαν τοῦ Εφραιµ· ἐµιάνθη Ισραηλ καὶ Ιουδα.
11Ἄρχου τρυγᾶν σεαυτῷ ἐν τῷ ἐπιστρέφειν µε τὴν αἰχµαλωσίαν τοῦ λαοῦ µου,
7	1ἐν τῷ ἰάσασθαί µε τὸν Ισραηλ. καὶ ἀποκαλυφθήσεται ἡ ἀδικία Εφραιµ καὶ ἡ κακία Σαµαρείας, ὅτι ἠργάσαντο ψευδῆ· καὶ κλέπτης πρὸς αὐτὸν εἰσελεύσεται, ἐκδιδύσκων λῃστὴς ἐν τῇ ὁδῷ αὐτοῦ, 2ὅπως συνᾴδωσιν ὡς συνᾴδοντες τῇ καρδίᾳ αὐτῶν. πάσας τὰς κακίας αὐτῶν ἐµνήσθην· νῦν ἐκύκλωσεν αὐτοὺς τὰ διαβούλια αὐτῶν, ἀπέναντι τοῦ προσώπου µου ἐγένοντο. 3ἐν ταῖς κακίαις αὐτῶν εὔφραναν βασιλεῖς καὶ ἐν τοῖς ψεύδεσιν αὐτῶν ἄρχοντας· 4πάντες µοιχεύοντες, ὡς κλίβανος καιόµενος εἰς πέψιν κατακαύµατος ἀπὸ τῆς φλογός, ἀπὸ φυράσεως στέατος ἕως τοῦ ζυµωθῆναι αὐτό. 5αἱ ἡµέραι τῶν βασιλέων ὑµῶν, ἤρξαντο οἱ ἄρχοντες θυµοῦσθαι ἐξ οἴνου, ἐξέτεινεν τὴν χεῖρα αὐτοῦ
µετὰ λοιµῶν· 6διότι ἀνεκαύθησαν ὡς κλίβανος αἱ καρδίαι αὐτῶν ἐν τῷ καταράσσειν αὐτούς, ὅλην τὴν νύκτα ὕπνου Εφραιµ ἐνεπλήσθη, πρωὶ ἐγενήθη ἀνεκαύθη ὡς πυρὸς φέíος. 7πάντες ἐθερµάνθησαν ὡς κλίβανος καὶ κατέφαγον τοὺς κριτὰς αὐτῶν· πάντες οἱ βασιλεῖς αὐτῶν ἔπεσαν, οὐκ ἦν ὁ ἐπικαλούµενος ἐν αὐτοῖς πρός µε.
8Εφραιµ ἐν τοῖς λαοῖς αὐτοῦ συνανεµείγνυτο, Εφραιµ ἐγένετο ἐγκρυφίας οὐ µεταστρεφόµενος. 9κατέφαγον ἀλλότριοι τὴν ἰσχὺν αὐτοῦ, αὐτὸς δὲ οὐκ ἐπέγνω· καὶ πολιαὶ ἐξήνθησαν αὐτῷ, καὶ αὐτὸς οὐκ ἔγνω. 10καὶ ταπεινωθήσεται ἡ ὕβρις Ισραηλ εἰς πρόσωπον αὐτοῦ, καὶ οὐκ ἐπέστρεψαν πρὸς κύριον τὸν θεὸν αὐτῶν καὶ οὐκ ἐξεζήτησαν αὐτὸν ἐν πᾶσι τούτοις. 11καὶ ἦν Εφραιµ ὡς περιστερὰ ἄνους οὐκ ἔχουσα καρδίαν· Αἴγυπτον ἐπεκαλεῖτο καὶ εἰς Ἀσσυρίους ἐπορεύθησαν. 12καθὼς ἂν πορεύωνται, ἐπιβαλῶ ἐπ’ αὐτοὺς τὸ δίκτυόν µου· καθὼς τὰ πετεινὰ τοῦ οὐρανοῦ κατάξω αὐτούς, παιδεύσω αὐτοὺς ἐν τῇ ἀκοῇ τῆς θλίψεως αὐτῶν. 13οὐαὶ αὐτοῖς, ὅτι ἀπεπήδησαν ἀπ’ ἐµοῦ· δείλαιοί εἰσιν, ὅτι ἠσέβησαν εἰς ἐµέ· ἐγὼ δὲ ἐλυτρωσάµην αὐτούς, αὐτοὶ δὲ κατελάλησαν κατ’ ἐµοῦ ψεύδη.
14καὶ οὐκ ἐβόησαν πρός µε αἱ καρδίαι αὐτῶν, ἀλλ’ ἢ ὠλόλυζον ἐν ταῖς κοίταις αὐτῶν· ἐπὶ σίτῳ καὶ οἴνῳ κατετέµνοντο. ἐπαιδεύθησαν ἐν ἐµοί, 15κἀγὼ κατίσχυσα τοὺς βραχίονας αὐτῶν, καὶ εἰς ἐµὲ ἐλογίσαντο πονηρά. 16ἀπεστράφησαν εἰς οὐθέν, ἐγένοντο ὡς τόξον ἐντεταµένον· πεσοῦνται ἐν ῥοµφαίᾳ οἱ ἄρχοντες αὐτῶν δι’ ἀπαιδευσίαν γλώσσης αὐτῶν· οὗτος ὁ φαυλισµὸς αὐτῶν ἐν γῇ Αἰγύπτῳ.
8	1Εἰς κόλπον αὐτῶν ὡς γῆ, ὡς ἀετὸς ἐπ’ οἶκον κυρίου, ἀνθ’ ὧν παρέβησαν τὴν διαθήκην µου καὶ
κατὰ τοῦ νόµου µου ἠσέβησαν. 2ἐµὲ κεκράξονται Ὁ θεός, ἐγνώκαµέν σε. 3ὅτι Ισραηλ ἀπεστρέψατο ἀγαθά, ἐχθρὸν κατεδίωξαν. 4ἑαυτοῖς ἐβασίλευσαν καὶ οὐ δι’ ἐµοῦ, ἦρξαν καὶ οὐκ ἐγνώρισάν µοι· τὸ ἀργύριον αὐτῶν καὶ τὸ χρυσίον αὐτῶν ἐποίησαν ἑαυτοῖς εἴδωλα, ὅπως ἐξολεθρευθῶσιν. 5ἀπότριψαι τὸν µόσχον σου, Σαµάρεια· παρωξύνθη ὁ θυµός µου ἐπ’ αὐτούς· ἕως τίνος οὐ µὴ δύνωνται καθαρισθῆναι 6ἐν τῷ Ισραηλ; καὶ αὐτὸ τέκτων ἐποίησεν, καὶ οὐ θεός ἐστιν· διότι πλανῶν ἦν ὁ µόσχος σου, Σαµάρεια. 7ὅτι ἀνεµόφθορα ἔσπειραν, καὶ ἡ καταστροφὴ αὐτῶν ἐκδέξεται αὐτά· δράγµα οὐκ ἔχον ἰσχὺν τοῦ ποιῆσαι ἄλευρον· ἐὰν δὲ καὶ ποιήσῃ, ἀλλότριοι καταφάγονται αὐτό. 8κατεπόθη Ισραηλ, νῦν ἐγένετο ἐν τοῖς ἔθνεσιν ὡς σκεῦος ἄχρηστον. 9ὅτι αὐτοὶ ἀνέβησαν εἰς Ἀσσυρίους· ἀνέθαλεν καθ’ ἑαυτὸν Εφραιµ, δῶρα ἠγάπησαν· 10διὰ τοῦτο παραδοθήσονται ἐν τοῖς ἔθνεσιν. νῦν εἰσδέξοµαι αὐτούς, καὶ κοπάσουσιν µικρὸν τοῦ χρίειν βασιλέα καὶ ἄρχοντας. 11ὅτι ἐπλήθυνεν Εφραιµ θυσιαστήρια, εἰς ἁµαρτίας ἐγένοντο αὐτῷ θυσιαστήρια ἠγαπηµένα. 12καταγράψω αὐτῷ πλῆθος καὶ τὰ νόµιµα αὐτοῦ, εἰς ἀλλότρια ἐλογίσθησαν θυσιαστήρια τὰ ἠγαπηµένα. 13διότι ἐὰν θύσωσιν θυσίαν καὶ φάγωσιν κρέα, κύριος οὐ προσδέξεται αὐτά· νῦν µνησθήσεται τὰς ἀδικίας αὐτῶν καὶ ἐκδικήσει τὰς ἁµαρτίας αὐτῶν· αὐτοὶ εἰς Αἴγυπτον ἀπέστρεψαν καὶ ἐν Ἀσσυρίοις ἀκάθαρτα φάγονται. 14καὶ ἐπελάθετο Ισραηλ τοῦ ποιήσαντος αὐτὸν καὶ ᾠκοδόµησαν τεµένη, καὶ Ιουδας ἐπλήθυνεν πόλεις τετειχισµένας· καὶ ἐξαποστελῶ πῦρ εἰς τὰς πόλεις αὐτοῦ, καὶ καταφάγεται τὰ θεµέλια αὐτῶν.
9	1Μὴ χαῖρε, Ισραηλ, µηδὲ εὐφραίνου καθὼς οἱ λαοί· διότι ἐπόρνευσας ἀπὸ τοῦ θεοῦ σου,
ἠγάπησας δόµατα ἐπὶ πάντα ἅλωνα σίτου. 2ἅλων καὶ ληνὸς οὐκ ἔγνω αὐτούς, καὶ ὁ οἶνος ἐψεύσατο αὐτούς. 3οὐ κατῴκησαν ἐν τῇ γῇ τοῦ κυρίου· κατῴκησεν Εφραιµ εἰς Αἴγυπτον, καὶ ἐν Ἀσσυρίοις ἀκάθαρτα φάγονται. 4οὐκ ἔσπεισαν τῷ κυρίῳ οἶνον καὶ οὐχ ἥδυναν αὐτῷ· αἱ θυσίαι αὐτῶν ὡς ἄρτος
πένθους αὐτοῖς, πάντες οἱ ἔσθοντες αὐτὰ µιανθήσονται, διότι οἱ ἄρτοι αὐτῶν ταῖς ψυχαῖς αὐτῶν οὐκ εἰσελεύσονται εἰς τὸν οἶκον κυρίου. 5τί ποιήσετε ἐν ἡµέρᾳ πανηγύρεως καὶ ἐν ἡµέρᾳ ἑορτῆς τοῦ κυρίου; 6διὰ τοῦτο ἰδοὺ πορεύσονται ἐκ ταλαιπωρίας Αἰγύπτου, καὶ ἐκδέξεται αὐτοὺς Μέµφις, καὶ θάψει αὐτοὺς Μαχµας· τὸ ἀργύριον αὐτῶν ὄλεθρος κληρονοµήσει, ἄκανθαι ἐν τοῖς σκηνώµασιν αὐτῶν. 7ἥκασιν αἱ ἡµέραι τῆς ἐκδικήσεως, ἥκασιν αἱ ἡµέραι τῆς ἀνταποδόσεώς σου, καὶ κακωθήσεται Ισραηλ ὥσπερ ὁ προφήτης ὁ παρεξεστηκώς, ἄνθρωπος ὁ πνευµατοφόρος· ὑπὸ τοῦ πλήθους τῶν ἀδικιῶν σου ἐπληθύνθη µανία σου. 8σκοπὸς Εφραιµ µετὰ θεοῦ· προφήτης, παγὶς σκολιὰ ἐπὶ πάσας τὰς ὁδοὺς αὐτοῦ· µανίαν ἐν οἴκῳ κυρίου κατέπηξαν. 9ἐφθάρησαν κατὰ τὰς ἡµέρας τοῦ βουνοῦ·
µνησθήσεται ἀδικίας αὐτοῦ, ἐκδικήσει ἁµαρτίας αὐτοῦ.
10Ὡς σταφυλὴν ἐν ἐρήµῳ εὗρον τὸν Ισραηλ καὶ ὡς σκοπὸν ἐν συκῇ πρόιµον εἶδον πατέρας αὐτῶν· αὐτοὶ εἰσῆλθον πρὸς τὸν Βεελφεγωρ καὶ ἀπηλλοτριώθησαν εἰς αἰσχύνην, καὶ ἐγένοντο οἱ ἠγαπηµένοι ὡς οἱ ἐβδελυγµένοι. 11Εφραιµ ὡς ὄρνεον ἐξεπετάσθη, αἱ δόξαι αὐτῶν ἐκ τόκων καὶ ὠδίνων καὶ συλλήµψεων· 12διότι καὶ ἐὰν ἐκθρέψωσιν τὰ τέκνα αὐτῶν, ἀτεκνωθήσονται ἐξ ἀνθρώπων· διότι καὶ οὐαὶ αὐτοῖς ἐστιν, σάρξ µου ἐξ αὐτῶν. 13Εφραιµ, ὃν τρόπον εἶδον, εἰς θήραν παρέστησαν τὰ τέκνα αὐτῶν, καὶ Εφραιµ τοῦ ἐξαγαγεῖν εἰς ἀποκέντησιν τὰ τέκνα αὐτοῦ. 14δὸς αὐτοῖς, κύριε· τί δώσεις αὐτοῖς; δὸς αὐτοῖς µήτραν ἀτεκνοῦσαν καὶ µαστοὺς ξηρούς. 15πᾶσαι αἱ κακίαι αὐτῶν εἰς Γαλγαλ, ὅτι ἐκεῖ αὐτοὺς ἐµίσησα· διὰ τὰς κακίας τῶν ἐπιτηδευµάτων αὐτῶν ἐκ τοῦ οἴκου µου ἐκβαλῶ αὐτούς, οὐ µὴ προσθήσω τοῦ ἀγαπῆσαι αὐτούς· πάντες οἱ ἄρχοντες αὐτῶν ἀπειθοῦντες.
16ἐπόνεσεν Εφραιµ, τὰς ῥίζας αὐτοῦ ἐξηράνθη, καρπὸν οὐκέτι µὴ ἐνέγκῃ· διότι καὶ ἐὰν γεννήσωσιν, ἀποκτενῶ τὰ ἐπιθυµήµατα κοιλίας αὐτῶν. 17ἀπώσεται αὐτοὺς ὁ θεός, ὅτι οὐκ εἰσήκουσαν αὐτοῦ, καὶ ἔσονται πλανῆται ἐν τοῖς ἔθνεσιν.
10	1Ἄµπελος εὐκληµατοῦσα Ισραηλ, ὁ καρπὸς αὐτῆς εὐθηνῶν· κατὰ τὸ πλῆθος τῶν καρπῶν
αὐτοῦ ἐπλήθυνεν τὰ θυσιαστήρια, κατὰ τὰ ἀγαθὰ τῆς γῆς αὐτοῦ ᾠκοδόµησεν στήλας. 2ἐµέρισαν καρδίας αὐτῶν, νῦν ἀφανισθήσονται· αὐτὸς κατασκάψει τὰ θυσιαστήρια αὐτῶν, ταλαιπωρήσουσιν αἱ στῆλαι αὐτῶν. 3διότι νῦν ἐροῦσιν Οὐκ ἔστιν βασιλεὺς ἡµῖν, ὅτι οὐκ ἐφοβήθηµεν τὸν κύριον, ὁ δὲ βασιλεὺς τί ποιήσει ἡµῖν; 4λαλῶν ῥήµατα προφάσεις ψευδεῖς διαθήσεται διαθήκην· ἀνατελεῖ ὡς ἄγρωστις κρίµα ἐπὶ χέρσον ἀγροῦ. 5τῷ µόσχῳ τοῦ οἴκου Ων παροικήσουσιν οἱ κατοικοῦντες Σαµάρειαν, ὅτι ἐπένθησεν ὁ λαὸς αὐτοῦ ἐπ’ αὐτόν· καὶ καθὼς παρεπίκραναν αὐτόν, ἐπιχαροῦνται ἐπὶ τὴν δόξαν αὐτοῦ, ὅτι µετῳκίσθη ἀπ’ αὐτοῦ. 6καὶ αὐτὸν εἰς Ἀσσυρίους δήσαντες ἀπήνεγκαν ξένια τῷ βασιλεῖ Ιαριµ· ἐν δόµατι Εφραιµ δέξεται, καὶ αἰσχυνθήσεται Ισραηλ ἐν τῇ βουλῇ αὐτοῦ. 7ἀπέρριψεν Σαµάρεια βασιλέα αὐτῆς ὡς φρύγανον ἐπὶ προσώπου ὕδατος. 8καὶ ἐξαρθήσονται βωµοὶ Ων, ἁµαρτήµατα τοῦ Ισραηλ· ἄκανθαι καὶ τρίβολοι ἀναβήσονται ἐπὶ τὰ θυσιαστήρια αὐτῶν· καὶ ἐροῦσιν τοῖς ὄρεσιν Καλύψατε ἡµᾶς, καὶ τοῖς βουνοῖς Πέσατε ἐφ’ ἡµᾶς.
9Ἀφ’ οὗ οἱ βουνοί, ἥµαρτεν Ισραηλ, ἐκεῖ ἔστησαν· οὐ µὴ καταλάβῃ αὐτοὺς ἐν τῷ βουνῷ πόλεµος ἐπὶ τὰ τέκνα ἀδικίας; 10ἦλθεν παιδεῦσαι αὐτούς, καὶ συναχθήσονται ἐπ’ αὐτοὺς λαοὶ ἐν τῷ παιδεύεσθαι αὐτοὺς ἐν ταῖς δυσὶν ἀδικίαις αὐτῶν. 11Εφραιµ δάµαλις δεδιδαγµένη ἀγαπᾶν νεῖκος, ἐγὼ δὲ ἐπελεύσοµαι ἐπὶ τὸ κάλλιστον τοῦ τραχήλου αὐτῆς· ἐπιβιβῶ Εφραιµ καὶ παρασιωπήσοµαι Ιουδαν, ἐνισχύσει αὐτῷ Ιακωβ. 12σπείρατε ἑαυτοῖς εἰς δικαιοσύνην, τρυγήσατε εἰς καρπὸν ζωῆς, φωτίσατε ἑαυτοῖς φῶς γνώσεως, ἐκζητήσατε τὸν κύριον ἕως τοῦ ἐλθεῖν γενήµατα δικαιοσύνης ὑµῖν. 13ἵνα τί παρεσιωπήσατε ἀσέβειαν καὶ τὰς ἀδικίας αὐτῆς ἐτρυγήσατε, ἐφάγετε καρπὸν ψευδῆ; ὅτι ἤλπισας ἐν τοῖς ἅρµασίν σου, ἐν πλήθει δυνάµεώς σου. 14καὶ ἐξαναστήσεται ἀπώλεια ἐν τῷ λαῷ σου, καὶ πάντα τὰ περιτετειχισµένα σου οἰχήσεται· ὡς ἄρχων Σαλαµαν ἐκ τοῦ οἴκου Ιεροβααλ ἐν ἡµέραις πολέµου µητέρα ἐπὶ τέκνοις ἠδάφισαν. 15οὕτως ποιήσω ὑµῖν, οἶκος τοῦ Ισραηλ, ἀπὸ προσώπου κακιῶν ὑµῶν· ὄρθρου ἀπερρίφησαν, ἀπερρίφη βασιλεὺς Ισραηλ.
11	1Διότι νήπιος Ισραηλ, καὶ ἐγὼ ἠγάπησα αὐτὸν καὶ ἐξ Αἰγύπτου µετεκάλεσα τὰ τέκνα αὐτοῦ.
2καθὼς µετεκάλεσα αὐτούς, οὕτως ἀπῴχοντο ἐκ προσώπου µου· αὐτοὶ τοῖς Βααλιµ ἔθυον καὶ τοῖς γλυπτοῖς ἐθυµίων. 3καὶ ἐγὼ συνεπόδισα τὸν Εφραιµ, ἀνέλαβον αὐτὸν ἐπὶ τὸν βραχίονά µου, καὶ οὐκ ἔγνωσαν ὅτι ἴαµαι αὐτούς. 4ἐν διαφθορᾷ ἀνθρώπων ἐξέτεινα αὐτοὺς ἐν δεσµοῖς ἀγαπήσεώς µου καὶ ἔσοµαι αὐτοῖς ὡς ῥαπίζων ἄνθρωπος ἐπὶ τὰς σιαγόνας αὐτοῦ· καὶ ἐπιβλέψοµαι πρὸς αὐτόν, δυνήσοµαι αὐτῷ. 5κατῴκησεν Εφραιµ ἐν Αἰγύπτῳ, καὶ Ασσουρ αὐτὸς βασιλεὺς αὐτοῦ, ὅτι οὐκ ἠθέλησεν ἐπιστρέψαι. 6καὶ ἠσθένησεν ῥοµφαία ἐν ταῖς πόλεσιν αὐτοῦ καὶ κατέπαυσεν ἐν ταῖς χερσὶν αὐτοῦ, καὶ φάγονται ἐκ τῶν διαβουλίων αὐτῶν. 7καὶ ὁ λαὸς αὐτοῦ ἐπικρεµάµενος ἐκ τῆς κατοικίας αὐτοῦ, καὶ ὁ θεὸς ἐπὶ τὰ τίµια αὐτοῦ θυµωθήσεται, καὶ οὐ µὴ ὑψώσῃ αὐτόν. 8τί σε διαθῶ, Εφραιµ; ὑπερασπιῶ σου, Ισραηλ; τί σε διαθῶ; ὡς Αδαµα θήσοµαί σε καὶ ὡς Σεβωιµ; µετεστράφη ἡ καρδία
µου ἐν τῷ αὐτῷ, συνεταράχθη ἡ µεταµέλειά µου. 9οὐ µὴ ποιήσω κατὰ τὴν ὀργὴν τοῦ θυµοῦ µου, οὐ
µὴ ἐγκαταλίπω τοῦ ἐξαλειφθῆναι τὸν Εφραιµ· διότι θεὸς ἐγώ εἰµι καὶ οὐκ ἄνθρωπος· ἐν σοὶ ἅγιος, καὶ οὐκ εἰσελεύσοµαι εἰς πόλιν. 10ὀπίσω κυρίου πορεύσοµαι· ὡς λέων ἐρεύξεται, ὅτι αὐτὸς ὠρύσεται, καὶ ἐκστήσονται τέκνα ὑδάτων. 11καὶ ἐκστήσονται ὡς ὄρνεον ἐξ Αἰγύπτου καὶ ὡς περιστερὰ ἐκ γῆς Ἀσσυρίων· καὶ ἀποκαταστήσω αὐτοὺς εἰς τοὺς οἴκους αὐτῶν, λέγει κύριος.
12	1Ἐκύκλωσέν µε ἐν ψεύδει Εφραιµ καὶ ἐν ἀσεβείαις οἶκος Ισραηλ καὶ Ιουδα. νῦν ἔγνω αὐτοὺς
ὁ θεός, καὶ λαὸς ἅγιος κεκλήσεται θεοῦ. 2ὁ δὲ Εφραιµ πονηρὸν πνεῦµα, ἐδίωξεν καύσωνα ὅλην τὴν ἡµέραν· κενὰ καὶ µάταια ἐπλήθυνεν καὶ διαθήκην µετὰ Ἀσσυρίων διέθετο, καὶ ἔλαιον εἰς Αἴγυπτον ἐνεπορεύετο. 3καὶ κρίσις τῷ κυρίῳ πρὸς Ιουδαν τοῦ ἐκδικῆσαι τὸν Ιακωβ κατὰ τὰς ὁδοὺς αὐτοῦ, καὶ κατὰ τὰ ἐπιτηδεύµατα αὐτοῦ ἀνταποδώσει αὐτῷ. 4ἐν τῇ κοιλίᾳ ἐπτέρνισεν τὸν ἀδελφὸν αὐτοῦ καὶ ἐν κόποις αὐτοῦ ἐνίσχυσεν πρὸς θεὸν 5καὶ ἐνίσχυσεν µετὰ ἀíέλου καὶ ἠδυνάσθη· ἔκλαυσαν καὶ ἐδεήθησάν µου, ἐν τῷ οἴκῳ Ων εὕροσάν µε, καὶ ἐκεῖ ἐλαλήθη πρὸς αὐτόν. 6ὁ δὲ κύριος ὁ θεὸς ὁ
παντοκράτωρ ἔσται µνηµόσυνον αὐτοῦ. 7καὶ σὺ ἐν θεῷ σου ἐπιστρέψεις· ἔλεον καὶ κρίµα φυλάσσου καὶ ἔíιζε πρὸς τὸν θεόν σου διὰ παντός.
8Χανααν ἐν χειρὶ αὐτοῦ ζυγὸς ἀδικίας, καταδυναστεύειν ἠγάπησε. 9καὶ εἶπεν Εφραιµ Πλὴν πεπλούτηκα, εὕρηκα ἀναψυχὴν ἐµαυτῷ. πάντες οἱ πόνοι αὐτοῦ οὐχ εὑρεθήσονται αὐτῷ δι’ ἀδικίας, ἃς ἥµαρτεν. 10ἐγὼ δὲ κύριος ὁ θεός σου ἀνήγαγόν σε ἐκ γῆς Αἰγύπτου, ἔτι κατοικιῶ σε ἐν σκηναῖς καθὼς ἡµέρᾳ ἑορτῆς. 11καὶ λαλήσω πρὸς προφήτας, καὶ ἐγὼ ὁράσεις ἐπλήθυνα καὶ ἐν χερσὶν προφητῶν ὡµοιώθην. 12εἰ µὴ Γαλααδ ἔστιν· ἄρα ψευδεῖς ἦσαν ἐν Γαλγαλ ἄρχοντες θυσιάζοντες, καὶ τὰ θυσιαστήρια αὐτῶν ὡς χελῶναι ἐπὶ χέρσον ἀγροῦ. 13καὶ ἀνεχώρησεν Ιακωβ εἰς πεδίον Συρίας, καὶ ἐδούλευσεν Ισραηλ ἐν γυναικὶ καὶ ἐν γυναικὶ ἐφυλάξατο. 14καὶ ἐν προφήτῃ ἀνήγαγεν κύριος τὸν Ισραηλ ἐξ Αἰγύπτου, καὶ ἐν προφήτῃ διεφυλάχθη. 15ἐθύµωσεν Εφραιµ καὶ παρώργισεν, καὶ τὸ αἷµα αὐτοῦ ἐπ’ αὐτὸν ἐκχυθήσεται, καὶ τὸν ὀνειδισµὸν αὐτοῦ ἀνταποδώσει αὐτῷ κύριος.
13	1Κατὰ τὸν λόγον Εφραιµ δικαιώµατα αὐτὸς ἔλαβεν ἐν τῷ Ισραηλ καὶ ἔθετο αὐτὰ τῇ Βααλ
καὶ ἀπέθανεν. 2καὶ προσέθετο τοῦ ἁµαρτάνειν ἔτι, καὶ ἐποίησαν ἑαυτοῖς χώνευµα ἐκ τοῦ ἀργυρίου αὐτῶν κατ’ εἰκόνα εἰδώλων, ἔργα τεκτόνων συντετελεσµένα αὐτοῖς· αὐτοὶ λέγουσιν Θύσατε ἀνθρώπους, µόσχοι γὰρ ἐκλελοίπασιν. 3διὰ τοῦτο ἔσονται ὡς νεφέλη πρωινὴ καὶ ὡς δρόσος ὀρθρινὴ πορευοµένη, ὥσπερ χνοῦς ἀποφυσώµενος ἀφ’ ἅλωνος καὶ ὡς ἀτµὶς ἀπὸ ἀκρίδων. 4ἐγὼ δὲ κύριος ὁ θεός σου στερεῶν οὐρανὸν καὶ κτίζων γῆν, οὗ αἱ χεῖρες ἔκτισαν πᾶσαν τὴν στρατιὰν τοῦ οὐρανοῦ, καὶ οὐ παρέδειξά σοι αὐτὰ τοῦ πορεύεσθαι ὀπίσω αὐτῶν· καὶ ἐγὼ ἀνήγαγόν σε ἐκ γῆς Αἰγύπτου, καὶ θεὸν πλὴν ἐµοῦ οὐ γνώσῃ, καὶ σῴζων οὐκ ἔστιν πάρεξ ἐµοῦ. 5ἐγὼ ἐποίµαινόν σε ἐν τῇ ἐρήµῳ ἐν γῇ ἀοικήτῳ 6κατὰ τὰς νοµὰς αὐτῶν. καὶ ἐνεπλήσθησαν εἰς πλησµονήν, καὶ ὑψώθησαν αἱ καρδίαι αὐτῶν· ἕνεκα τούτου ἐπελάθοντό µου. 7καὶ ἔσοµαι αὐτοῖς ὡς πανθὴρ καὶ ὡς πάρδαλις κατὰ τὴν ὁδὸν Ἀσσυρίων· 8ἀπαντήσοµαι αὐτοῖς ὡς ἄρκος ἀπορουµένη καὶ διαρρήξω συγκλεισµὸν καρδίας αὐτῶν, καὶ καταφάγονται αὐτοὺς ἐκεῖ σκύµνοι δρυµοῦ, θηρία ἀγροῦ διασπάσει αὐτούς. 9τῇ διαφθορᾷ σου, Ισραηλ, τίς βοηθήσει; 10ποῦ ὁ βασιλεύς σου οὗτος; καὶ διασωσάτω σε ἐν πάσαις ταῖς πόλεσίν σου· κρινάτω σε ὃν εἶπας Δός µοι βασιλέα καὶ ἄρχοντα. 11καὶ ἔδωκά σοι βασιλέα ἐν ὀργῇ µου καὶ ἔσχον ἐν τῷ θυµῷ µου 12συστροφὴν ἀδικίας. Εφραιµ, ἐγκεκρυµµένη ἡ ἁµαρτία αὐτοῦ. 13ὠδῖνες ὡς τικτούσης ἥξουσιν αὐτῷ· οὗτος ὁ υἱός σου οὐ φρόνιµος, διότι οὐ µὴ ὑποστῇ ἐν συντριβῇ τέκνων. 14ἐκ χειρὸς ᾅδου ῥύσοµαι αὐτοὺς καὶ ἐκ θανάτου λυτρώσοµαι αὐτούς· ποῦ ἡ δίκη σου, θάνατε; ποῦ τὸ κέντρον σου, ᾅδη; παράκλησις κέκρυπται ἀπὸ ὀφθαλµῶν µου. 15διότι οὗτος ἀνὰ µέσον ἀδελφῶν διαστελεῖ. ἐπάξει ἄνεµον καύσωνα κύριος ἐκ τῆς ἐρήµου ἐπ’ αὐτόν, καὶ ἀναξηρανεῖ τὰς φλέβας αὐτοῦ, ἐξερηµώσει τὰς πηγὰς αὐτοῦ· αὐτὸς καταξηρανεῖ τὴν γῆν αὐτοῦ καὶ πάντα τὰ σκεύη τὰ ἐπιθυµητὰ αὐτοῦ.
14	1ἀφανισθήσεται Σαµάρεια, ὅτι ἀντέστη πρὸς τὸν θεὸν αὐτῆς· ἐν ῥοµφαίᾳ πεσοῦνται αὐτοί, καὶ
τὰ ὑποτίτθια αὐτῶν ἐδαφισθήσονται, καὶ αἱ ἐν γαστρὶ ἔχουσαι αὐτῶν διαρραγήσονται.
2Ἐπιστράφητι, Ισραηλ, πρὸς κύριον τὸν θεόν σου, διότι ἠσθένησας ἐν ταῖς ἀδικίαις σου. 3λάβετε
µεθ’ ἑαυτῶν λόγους καὶ ἐπιστράφητε πρὸς κύριον τὸν θεὸν ὑµῶν· εἴπατε αὐτῷ ὅπως µὴ λάβητε ἀδικίαν καὶ λάβητε ἀγαθά, καὶ ἀνταποδώσοµεν καρπὸν χειλέων ἡµῶν. 4Ασσουρ οὐ µὴ σώσῃ ἡµᾶς, ἐφ’ ἵππον οὐκ ἀναβησόµεθα· οὐκέτι µὴ εἴπωµεν Θεοὶ ἡµῶν, τοῖς ἔργοις τῶν χειρῶν ἡµῶν· ὁ ἐν σοὶ ἐλεήσει ὀρφανόν. 5ἰάσοµαι τὰς κατοικίας αὐτῶν, ἀγαπήσω αὐτοὺς ὁµολόγως, ὅτι ἀπέστρεψεν ἡ ὀργή
µου ἀπ’ αὐτῶν. 6ἔσοµαι ὡς δρόσος τῷ Ισραηλ, ἀνθήσει ὡς κρίνον καὶ βαλεῖ τὰς ῥίζας αὐτοῦ ὡς ὁ Λίβανος· 7πορεύσονται οἱ κλάδοι αὐτοῦ, καὶ ἔσται ὡς ἐλαία κατάκαρπος, καὶ ἡ ὀσφρασία αὐτοῦ ὡς Λιβάνου· 8ἐπιστρέψουσιν καὶ καθιοῦνται ὑπὸ τὴν σκέπην αὐτοῦ, ζήσονται καὶ µεθυσθήσονται σίτῳ· καὶ ἐξανθήσει ὡς ἄµπελος τὸ µνηµόσυνον αὐτοῦ, ὡς οἶνος Λιβάνου. 9τῷ Εφραιµ, τί αὐτῷ ἔτι καὶ εἰδώλοις; ἐγὼ ἐταπείνωσα αὐτόν, καὶ ἐγὼ κατισχύσω αὐτόν· ἐγὼ ὡς ἄρκευθος πυκάζουσα, ἐξ ἐµοῦ ὁ καρπός σου εὕρηται. 10τίς σοφὸς καὶ συνήσει ταῦτα; ἢ συνετὸς καὶ ἐπιγνώσεται αὐτά; διότι εὐθεῖαι αἱ ὁδοὶ τοῦ κυρίου, καὶ δίκαιοι πορεύσονται ἐν αὐταῖς, οἱ δὲ ἀσεβεῖς ἀσθενήσουσιν ἐν αὐταῖς.
