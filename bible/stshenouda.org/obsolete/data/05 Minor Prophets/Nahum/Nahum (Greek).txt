ΝΑΟΥΜ

1 1Λῆµµα Νινευη· βιβλίον ὁράσεως Ναουµ τοῦ Ελκεσαίου.
2Θεὸς ζηλωτὴς καὶ ἐκδικῶν κύριος, ἐκδικῶν κύριος µετὰ θυµοῦ ἐκδικῶν κύριος τοὺς ὑπεναντίους αὐτοῦ, καὶ ἐξαίρων αὐτὸς τοὺς ἐχθροὺς αὐτοῦ. 3κύριος µακρόθυµος, καὶ µεγάλη ἡ ἰσχὺς αὐτοῦ, καὶ ἀθῳῶν οὐκ ἀθῳώσει κύριος. ἐν συντελείᾳ καὶ ἐν συσσεισµῷ ἡ ὁδὸς αὐτοῦ, καὶ νεφέλαι κονιορτὸς ποδῶν αὐτοῦ. 4ἀπειλῶν θαλάσσῃ καὶ ξηραίνων αὐτὴν καὶ πάντας τοὺς ποταµοὺς ἐξερηµῶν· ὠλιγώθη ἡ Βασανῖτις καὶ ὁ Κάρµηλος, καὶ τὰ ἐξανθοῦντα τοῦ Λιβάνου ἐξέλιπεν. 5τὰ ὄρη ἐσείσθησαν ἀπ’ αὐτοῦ, καὶ οἱ βουνοὶ ἐσαλεύθησαν· καὶ ἀνεστάλη ἡ γῆ ἀπὸ προσώπου αὐτοῦ, ἡ σύµπασα καὶ πάντες οἱ κατοικοῦντες ἐν αὐτῇ. 6ἀπὸ προσώπου ὀργῆς αὐτοῦ τίς ὑποστήσεται; καὶ τίς ἀντιστήσεται ἐν ὀργῇ θυµοῦ αὐτοῦ; ὁ θυµὸς αὐτοῦ τήκει ἀρχάς, καὶ αἱ πέτραι διεθρύβησαν ἀπ’ αὐτοῦ. 7χρηστὸς κύριος τοῖς ὑποµένουσιν αὐτὸν ἐν ἡµέρᾳ θλίψεως καὶ γινώσκων τοὺς εὐλαβουµένους αὐτόν· 8καὶ ἐν κατακλυσµῷ πορείας συντέλειαν ποιήσεται τοὺς ἐπεγειροµένους, καὶ τοὺς ἐχθροὺς αὐτοῦ διώξεται σκότος. 9τί λογίζεσθε ἐπὶ τὸν κύριον; συντέλειαν αὐτὸς ποιήσεται, οὐκ ἐκδικήσει δὶς ἐπὶ τὸ αὐτὸ ἐν θλίψει· 10ὅτι ἕως θεµελίου αὐτῶν χερσωθήσεται καὶ ὡς σµῖλαξ περιπλεκοµένη βρωθήσεται καὶ ὡς καλάµη ξηρασίας µεστή. 11ἐκ σοῦ ἐξελεύσεται λογισµὸς κατὰ τοῦ κυρίου πονηρὰ λογιζόµενος ἐναντία. 12τάδε λέγει κύριος κατάρχων ὑδάτων πολλῶν Καὶ οὕτως διασταλήσονται, καὶ ἡ ἀκοή σου οὐκ ἐνακουσθήσεται ἔτι. 13καὶ νῦν συντρίψω τὴν ῥάβδον αὐτοῦ ἀπὸ σοῦ καὶ τοὺς δεσµούς σου διαρρήξω· 14καὶ ἐντελεῖται ὑπὲρ σοῦ κύριος, οὐ σπαρήσεται ἐκ τοῦ ὀνόµατός σου ἔτι· ἐξ οἴκου θεοῦ σου ἐξολεθρεύσω τὰ γλυπτὰ καὶ χωνευτά· θήσοµαι ταφήν σου, ὅτι ταχεῖς.
2	1Ἰδοὺ ἐπὶ τὰ ὄρη οἱ πόδες εὐαíελιζοµένου καὶ ἀπαíέλλοντος εἰρήνην· ἑόρταζε, Ιουδα, τὰς
ἑορτάς σου, ἀπόδος τὰς εὐχάς σου, διότι οὐ µὴ προσθήσωσιν ἔτι τοῦ διελθεῖν διὰ σοῦ εἰς παλαίωσιν Συντετέλεσται, ἐξῆρται. 2ἀνέβη ἐµφυσῶν εἰς πρόσωπόν σου ἐξαιρούµενος ἐκ θλίψεως· σκόπευσον ὁδόν, κράτησον ὀσφύος, ἄνδρισαι τῇ ἰσχύι σφόδρα, 3διότι ἀπέστρεψεν κύριος τὴν ὕβριν Ιακωβ καθὼς ὕβριν τοῦ Ισραηλ, διότι ἐκτινάσσοντες ἐξετίναξαν αὐτοὺς καὶ τὰ κλήµατα αὐτῶν, διέφθειραν 4ὅπλα δυναστείας αὐτῶν ἐξ ἀνθρώπων, ἄνδρας δυνατοὺς ἐµπαίζοντας ἐν πυρί· αἱ ἡνίαι τῶν ἁρµάτων αὐτῶν
ἐν ἡµέρᾳ ἑτοιµασίας αὐτοῦ, καὶ οἱ ἱππεῖς θορυβηθήσονται 5ἐν ταῖς ὁδοῖς, καὶ συγχυθήσονται τὰ ἅρµατα καὶ συµπλακήσονται ἐν ταῖς πλατείαις· ἡ ὅρασις αὐτῶν ὡς λαµπάδες πυρὸς καὶ ὡς ἀστραπαὶ διατρέχουσαι. 6καὶ µνησθήσονται οἱ µεγιστᾶνες αὐτῶν καὶ φεύξονται ἡµέρας καὶ ἀσθενήσουσιν ἐν τῇ πορείᾳ αὐτῶν καὶ σπεύσουσιν ἐπὶ τὰ τείχη καὶ ἑτοιµάσουσιν τὰς προφυλακὰς αὐτῶν. 7πύλαι τῶν ποταµῶν διηνοίχθησαν, καὶ τὰ βασίλεια διέπεσεν, 8καὶ ἡ ὑπόστασις ἀπεκαλύφθη, καὶ αὕτη ἀνέβαινεν, καὶ αἱ δοῦλαι αὐτῆς ἤγοντο καθὼς περιστεραὶ φθεíόµεναι ἐν καρδίαις αὐτῶν. 9καὶ Νινευη, ὡς κολυµβήθρα ὕδατος τὰ ὕδατα αὐτῆς, καὶ αὐτοὶ φεύγοντες οὐκ ἔστησαν, καὶ οὐκ ἦν ὁ ἐπιβλέπων. 10διήρπαζον τὸ ἀργύριον, διήρπαζον τὸ χρυσίον, καὶ οὐκ ἦν πέρας τοῦ κόσµου αὐτῆς· βεβάρυνται ὑπὲρ πάντα τὰ σκεύη τὰ ἐπιθυµητὰ αὐτῆς. 11ἐκτιναγµὸς καὶ ἀνατιναγµὸς καὶ ἐκβρασµὸς καὶ καρδίας θραυσµὸς καὶ ὑπόλυσις γονάτων καὶ ὠδῖνες ἐπὶ πᾶσαν ὀσφύν, καὶ τὸ πρόσωπον πάντων ὡς πρόσκαυµα χύτρας. 12ποῦ ἐστιν τὸ κατοικητήριον τῶν λεόντων καὶ ἡ νοµὴ ἡ οὖσα τοῖς σκύµνοις, οὗ ἐπορεύθη λέων τοῦ εἰσελθεῖν ἐκεῖ, σκύµνος λέοντος καὶ οὐκ ἦν ὁ ἐκφοβῶν; 13λέων ἥρπασεν τὰ ἱκανὰ τοῖς σκύµνοις αὐτοῦ καὶ ἀπέπνιξεν τοῖς λέουσιν αὐτοῦ καὶ ἔπλησεν θήρας νοσσιὰν αὐτοῦ καὶ τὸ κατοικητήριον αὐτοῦ ἁρπαγῆς. 14ἰδοὺ ἐγὼ ἐπὶ σέ, λέγει κύριος παντοκράτωρ, καὶ ἐκκαύσω ἐν καπνῷ πλῆθός σου, καὶ τοὺς λέοντάς σου καταφάγεται ῥοµφαία, καὶ ἐξολεθρεύσω ἐκ τῆς γῆς τὴν θήραν σου, καὶ οὐ µὴ ἀκουσθῇ οὐκέτι τὰ ἔργα σου.
3	1Ὦ πόλις αἱµάτων ὅλη ψευδὴς ἀδικίας πλήρης, οὐ ψηλαφηθήσεται θήρα. 2φωνὴ µαστίγων καὶ
φωνὴ σεισµοῦ τροχῶν καὶ ἵππου διώκοντος καὶ ἅρµατος ἀναβράσσοντος 3καὶ ἱππέως ἀναβαίνοντος καὶ στιλβούσης ῥοµφαίας καὶ ἐξαστραπτόντων ὅπλων καὶ πλήθους τραυµατιῶν καὶ βαρείας πτώσεως· καὶ οὐκ ἦν πέρας τοῖς ἔθνεσιν αὐτῆς, καὶ ἀσθενήσουσιν ἐν τοῖς σώµασιν αὐτῶν 4ἀπὸ πλήθους πορνείας. πόρνη καλὴ καὶ ἐπιχαρὴς ἡγουµένη φαρµάκων ἡ πωλοῦσα ἔθνη ἐν τῇ πορνείᾳ αὐτῆς καὶ φυλὰς ἐν τοῖς φαρµάκοις αὐτῆς, 5ἰδοῦ ἐγὼ ἐπὶ σέ, λέγει κύριος ὁ θεὸς ὁ παντοκράτωρ, καὶ ἀποκαλύψω τὰ ὀπίσω σου ἐπὶ τὸ πρόσωπόν σου καὶ δείξω ἔθνεσιν τὴν αἰσχύνην σου καὶ βασιλείαις τὴν ἀτιµίαν σου 6καὶ ἐπιρρίψω ἐπὶ σὲ βδελυγµὸν κατὰ τὰς ἀκαθαρσίας σου καὶ θήσοµαί σε εἰς παράδειγµα, 7καὶ ἔσται πᾶς ὁ ὁρῶν σε ἀποπηδήσεται ἀπὸ σοῦ καὶ ἐρεῖ Δειλαία Νινευη· τίς στενάξει αὐτήν; πόθεν ζητήσω παράκλησιν αὐτῇ; 8ἑτοίµασαι µερίδα, ἅρµοσαι χορδήν, ἑτοίµασαι µερίδα, Αµων ἡ κατοικοῦσα ἐν ποταµοῖς, ὕδωρ κύκλῳ αὐτῆς, ἧς ἡ ἀρχὴ θάλασσα καὶ ὕδωρ τὰ τείχη αὐτῆς, 9καὶ Αἰθιοπία ἡ ἰσχὺς αὐτῆς καὶ Αἴγυπτος, καὶ οὐκ ἔστιν πέρας τῆς φυγῆς, καὶ Λίβυες ἐγένοντο βοηθοὶ αὐτῆς. 10καὶ αὐτὴ εἰς µετοικεσίαν πορεύσεται αἰχµάλωτος, καὶ τὰ νήπια αὐτῆς ἐδαφιοῦσιν ἐπ’ ἀρχὰς πασῶν τῶν ὁδῶν αὐτῆς, καὶ ἐπὶ πάντα τὰ ἔνδοξα αὐτῆς βαλοῦσιν κλήρους, καὶ πάντες οἱ
µεγιστᾶνες αὐτῆς δεθήσονται χειροπέδαις. 11καὶ σὺ µεθυσθήσῃ καὶ ἔσῃ ὑπερεωραµένη, καὶ σὺ ζητήσεις σεαυτῇ στάσιν ἐξ ἐχθρῶν. 12πάντα τὰ ὀχυρώµατά σου συκαῖ σκοποὺς ἔχουσαι· ἐὰν σαλευθῶσιν, καὶ πεσοῦνται εἰς στόµα ἔσθοντος. 13ἰδοὺ ὁ λαός σου ὡς γυναῖκες ἐν σοί· τοῖς ἐχθροῖς σου ἀνοιγόµεναι ἀνοιχθήσονται πύλαι τῆς γῆς σου, καὶ καταφάγεται πῦρ τοὺς µοχλούς σου. 14ὕδωρ
περιοχῆς ἐπίσπασαι σεαυτῇ καὶ κατακράτησον τῶν ὀχυρωµάτων σου, ἔµβηθι εἰς πηλὸν καὶ συµπατήθητι ἐν ἀχύροις, κατακράτησον ὑπὲρ πλίνθον· 15ἐκεῖ καταφάγεταί σε πῦρ, ἐξολεθρεύσει σε ῥοµφαία, καταφάγεταί σε ὡς ἀκρίς, καὶ βαρυνθήσῃ ὡς βροῦχος. 16ἐπλήθυνας τὰς ἐµπορίας σου ὑπὲρ τὰ ἄστρα τοῦ οὐρανοῦ· βροῦχος ὥρµησεν καὶ ἐξεπετάσθη. 17ἐξήλατο ὡς ἀττέλεβος ὁ σύµµικτός σου, ὡς ἀκρὶς ἐπιβεβηκυῖα ἐπὶ φραγµὸν ἐν ἡµέραις πάγους· ὁ ἥλιος ἀνέτειλεν, καὶ ἀφήλατο, καὶ οὐκ ἔγνω τὸν τόπον αὐτῆς· οὐαὶ αὐτοῖς. 18ἐνύσταξαν οἱ ποιµένες σου, βασιλεὺς Ἀσσύριος ἐκοίµισεν τοὺς δυνάστας σου· ἀπῆρεν ὁ λαός σου ἐπὶ τὰ ὄρη, καὶ οὐκ ἦν ὁ ἐκδεχόµενος. 19οὐκ ἔστιν ἴασις τῇ συντριβῇ σου, ἐφλέγµανεν ἡ πληγή σου· πάντες οἱ ἀκούοντες τὴν ἀíελίαν σου κροτήσουσιν χεῖρας ἐπὶ σέ· διότι ἐπὶ τίνα οὐκ ἐπῆλθεν ἡ κακία σου διὰ παντός;
