ΣΟΦΟΝΙΑΣ

1 1Λόγος κυρίου, ὃς ἐγενήθη πρὸς Σοφονιαν τὸν τοῦ Χουσι υἱὸν Γοδολιου τοῦ Αµαριου τοῦ Εζεκιου ἐν ἡµέραις Ιωσιου υἱοῦ Αµων βασιλέως Ιουδα.
2Ἐκλείψει ἐκλιπέτω πάντα ἀπὸ προσώπου τῆς γῆς, λέγει κύριος, 3ἐκλιπέτω ἄνθρωπος καὶ κτήνη, ἐκλιπέτω τὰ πετεινὰ τοῦ οὐρανοῦ καὶ οἱ ἰχθύες τῆς θαλάσσης, καὶ ἐξαρῶ τοὺς ἀνθρώπους ἀπὸ προσώπου τῆς γῆς, λέγει κύριος. 4καὶ ἐκτενῶ τὴν χεῖρά µου ἐπὶ Ιουδαν καὶ ἐπὶ πάντας τοὺς κατοικοῦντας Ιερουσαληµ καὶ ἐξαρῶ ἐκ τοῦ τόπου τούτου τὰ ὀνόµατα τῆς Βααλ καὶ τὰ ὀνόµατα τῶν ἱερέων 5καὶ τοὺς προσκυνοῦντας ἐπὶ τὰ δώµατα τῇ στρατιᾷ τοῦ οὐρανοῦ καὶ τοὺς ὀµνύοντας κατὰ τοῦ κυρίου καὶ τοὺς ὀµνύοντας κατὰ τοῦ βασιλέως αὐτῶν 6καὶ τοὺς ἐκκλίνοντας ἀπὸ τοῦ κυρίου καὶ τοὺς µὴ ζητήσαντας τὸν κύριον καὶ τοὺς µὴ ἀντεχοµένους τοῦ κυρίου.
7Εὐλαβεῖσθε ἀπὸ προσώπου κυρίου τοῦ θεοῦ, διότι ἐíὺς ἡ ἡµέρα τοῦ κυρίου, ὅτι ἡτοίµακεν κύριος τὴν θυσίαν αὐτοῦ, ἡγίακεν τοὺς κλητοὺς αὐτοῦ. 8καὶ ἔσται ἐν ἡµέρᾳ θυσίας κυρίου καὶ ἐκδικήσω ἐπὶ τοὺς ἄρχοντας καὶ ἐπὶ τὸν οἶκον τοῦ βασιλέως καὶ ἐπὶ πάντας τοὺς ἐνδεδυµένους ἐνδύµατα ἀλλότρια· 9καὶ ἐκδικήσω ἐπὶ πάντας ἐµφανῶς ἐπὶ τὰ πρόπυλα ἐν ἐκείνῃ τῇ ἡµέρᾳ, τοὺς πληροῦντας τὸν οἶκον κυρίου τοῦ θεοῦ αὐτῶν ἀσεβείας καὶ δόλου. 10καὶ ἔσται ἐν ἐκείνῃ τῇ ἡµέρᾳ, λέγει κύριος, φωνὴ κραυγῆς ἀπὸ πύλης ἀποκεντούντων καὶ ὀλολυγµὸς ἀπὸ τῆς δευτέρας καὶ συντριµµὸς µέγας ἀπὸ τῶν βουνῶν. 11θρηνήσατε, οἱ κατοικοῦντες τὴν κατακεκοµµένην, ὅτι ὡµοιώθη πᾶς ὁ λαὸς Χανααν, ἐξωλεθρεύθησαν πάντες οἱ ἐπηρµένοι ἀργυρίῳ. 12καὶ ἔσται ἐν ἐκείνῃ τῇ ἡµέρᾳ ἐξερευνήσω τὴν Ιερουσαληµ µετὰ λύχνου καὶ ἐκδικήσω ἐπὶ τοὺς ἄνδρας τοὺς καταφρονοῦντας ἐπὶ τὰ φυλάγµατα αὐτῶν, οἱ λέγοντες ἐν ταῖς καρδίαις αὐτῶν Οὐ µὴ ἀγαθοποιήσῃ κύριος οὐδ’ οὐ µὴ κακώσῃ, 13καὶ ἔσται ἡ δύναµις αὐτῶν εἰς διαρπαγὴν καὶ οἱ οἶκοι αὐτῶν εἰς ἀφανισµόν, καὶ οἰκοδοµήσουσιν οἰκίας καὶ οὐ µὴ κατοικήσουσιν ἐν αὐταῖς καὶ καταφυτεύσουσιν ἀµπελῶνας καὶ οὐ
µὴ πίωσιν τὸν οἶνον αὐτῶν.
14Ὅτι ἐíὺς ἡ ἡµέρα κυρίου ἡ µεγάλη, ἐíὺς καὶ ταχεῖα σφόδρα· φωνὴ ἡµέρας κυρίου πικρὰ καὶ σκληρά, τέτακται δυνατή. 15ἡµέρα ὀργῆς ἡ ἡµέρα ἐκείνη, ἡµέρα θλίψεως καὶ ἀνάγκης, ἡµέρα ἀωρίας καὶ ἀφανισµοῦ, ἡµέρα σκότους καὶ γνόφου, ἡµέρα νεφέλης καὶ ὁµίχλης, 16ἡµέρα σάλπιíος καὶ κραυγῆς ἐπὶ τὰς πόλεις τὰς ὀχυρὰς καὶ ἐπὶ τὰς γωνίας τὰς ὑψηλάς. 17καὶ ἐκθλίψω τοὺς ἀνθρώπους, καὶ πορεύσονται ὡς τυφλοί, ὅτι τῷ κυρίῳ ἐξήµαρτον· καὶ ἐκχεεῖ τὸ αἷµα αὐτῶν ὡς χοῦν
καὶ τὰς σάρκας αὐτῶν ὡς βόλβιτα. 18καὶ τὸ ἀργύριον αὐτῶν καὶ τὸ χρυσίον αὐτῶν οὐ µὴ δύνηται ἐξελέσθαι αὐτοὺς ἐν ἡµέρᾳ ὀργῆς κυρίου, καὶ ἐν πυρὶ ζήλους αὐτοῦ καταναλωθήσεται πᾶσα ἡ γῆ, διότι συντέλειαν καὶ σπουδὴν ποιήσει ἐπὶ πάντας τοὺς κατοικοῦντας τὴν γῆν.
2	1Συνάχθητε καὶ συνδέθητε, τὸ ἔθνος τὸ ἀπαίδευτον, 2πρὸ τοῦ γενέσθαι ὑµᾶς ὡς ἄνθος
παραπορευόµενον, πρὸ τοῦ ἐπελθεῖν ἐφ’ ὑµᾶς ὀργὴν κυρίου, πρὸ τοῦ ἐπελθεῖν ἐφ’ ὑµᾶς ἡµέραν θυµοῦ κυρίου. 3ζητήσατε τὸν κύριον, πάντες ταπεινοὶ γῆς· κρίµα ἐργάζεσθε καὶ δικαιοσύνην ζητήσατε καὶ ἀποκρίνεσθε αὐτά, ὅπως σκεπασθῆτε ἐν ἡµέρᾳ ὀργῆς κυρίου.
4Διότι Γάζα διηρπασµένη ἔσται, καὶ Ἀσκαλὼν ἔσται εἰς ἀφανισµόν, καὶ Ἄζωτος µεσηµβρίας ἐκριφήσεται, καὶ Ακκαρων ἐκριζωθήσεται. 5οὐαὶ οἱ κατοικοῦντες τὸ σχοίνισµα τῆς θαλάσσης, πάροικοι Κρητῶν· λόγος κυρίου ἐφ’ ὑµᾶς, Χανααν γῆ ἀλλοφύλων, καὶ ἀπολῶ ὑµᾶς ἐκ κατοικίας· 6καὶ ἔσται Κρήτη νοµὴ ποιµνίων καὶ µάνδρα προβάτων, 7καὶ ἔσται τὸ σχοίνισµα τῆς θαλάσσης τοῖς καταλοίποις οἴκου Ιουδα· ἐπ’ αὐτοὺς νεµήσονται ἐν τοῖς οἴκοις Ἀσκαλῶνος, δείλης καταλύσουσιν ἀπὸ προσώπου υἱῶν Ιουδα, ὅτι ἐπέσκεπται αὐτοὺς κύριος ὁ θεὸς αὐτῶν, καὶ ἀπέστρεψε τὴν αἰχµαλωσίαν αὐτῶν.
8Ἤκουσα ὀνειδισµοὺς Μωαβ καὶ κονδυλισµοὺς υἱῶν Αµµων, ἐν οἷς ὠνείδιζον τὸν λαόν µου καὶ ἐµεγαλύνοντο ἐπὶ τὰ ὅριά µου. 9διὰ τοῦτο ζῶ ἐγώ, λέγει κύριος τῶν δυνάµεων ὁ θεὸς Ισραηλ, διότι Μωαβ ὡς Σοδοµα ἔσται καὶ οἱ υἱοὶ Αµµων ὡς Γοµορρα, καὶ Δαµασκὸς ἐκλελειµµένη ὡς θηµωνιὰ ἅλωνος καὶ ἠφανισµένη εἰς τὸν αἰῶνα· καὶ οἱ κατάλοιποι λαοῦ µου διαρπῶνται αὐτούς, καὶ οἱ κατάλοιποι ἔθνους µου κληρονοµήσουσιν αὐτούς. 10αὕτη αὐτοῖς ἀντὶ τῆς ὕβρεως αὐτῶν, διότι ὠνείδισαν καὶ ἐµεγαλύνθησαν ἐπὶ τὸν κύριον τὸν παντοκράτορα. 11ἐπιφανήσεται κύριος ἐπ’ αὐτοὺς καὶ ἐξολεθρεύσει πάντας τοὺς θεοὺς τῶν ἐθνῶν τῆς γῆς, καὶ προσκυνήσουσιν αὐτῷ ἕκαστος ἐκ τοῦ τόπου αὐτοῦ, πᾶσαι αἱ νῆσοι τῶν ἐθνῶν.
12Καὶ ὑµεῖς, Αἰθίοπες, τραυµατίαι ῥοµφαίας µού ἐστε. 13καὶ ἐκτενεῖ τὴν χεῖρα αὐτοῦ ἐπὶ βορρᾶν καὶ ἀπολεῖ τὸν Ἀσσύριον καὶ θήσει τὴν Νινευη εἰς ἀφανισµὸν ἄνυδρον ὡς ἔρηµον· 14καὶ νεµήσονται ἐν µέσῳ αὐτῆς ποίµνια καὶ πάντα τὰ θηρία τῆς γῆς, καὶ χαµαιλέοντες καὶ ἐχῖνοι ἐν τοῖς φατνώµασιν αὐτῆς κοιτασθήσονται, καὶ θηρία φωνήσει ἐν τοῖς διορύγµασιν αὐτῆς, κόρακες ἐν τοῖς πυλῶσιν αὐτῆς, διότι κέδρος τὸ ἀνάστηµα αὐτῆς. 15αὕτη ἡ πόλις ἡ φαυλίστρια ἡ κατοικοῦσα ἐπ’ ἐλπίδι ἡ λέγουσα ἐν καρδίᾳ αὐτῆς Ἐγώ εἰµι, καὶ οὐκ ἔστιν µετ’ ἐµὲ ἔτι. πῶς ἐγενήθη εἰς ἀφανισµόν, νοµὴ θηρίων· πᾶς ὁ διαπορευόµενος δι’ αὐτῆς συριεῖ καὶ κινήσει τὰς χεῖρας αὐτοῦ.
3	1Ὦ ἡ ἐπιφανὴς καὶ ἀπολελυτρωµένη, ἡ πόλις ἡ περιστερά· 2οὐκ εἰσήκουσεν φωνῆς, οὐκ
ἐδέξατο παιδείαν, ἐπὶ τῷ κυρίῳ οὐκ ἐπεποίθει καὶ πρὸς τὸν θεὸν αὐτῆς οὐκ ἤíισεν. 3οἱ ἄρχοντες αὐτῆς ἐν αὐτῇ ὡς λέοντες ὠρυόµενοι· οἱ κριταὶ αὐτῆς ὡς λύκοι τῆς Ἀραβίας, οὐχ ὑπελίποντο εἰς τὸ πρωί· 4οἱ προφῆται αὐτῆς πνευµατοφόροι, ἄνδρες καταφρονηταί· οἱ ἱερεῖς αὐτῆς βεβηλοῦσιν τὰ ἅγια καὶ ἀσεβοῦσιν νόµον. 5ὁ δὲ κύριος δίκαιος ἐν µέσῳ αὐτῆς καὶ οὐ µὴ ποιήσῃ ἄδικον· πρωὶ πρωὶ δώσει
κρίµα αὐτοῦ εἰς φῶς καὶ οὐκ ἀπεκρύβη καὶ οὐκ ἔγνω ἀδικίαν ἐν ἀπαιτήσει καὶ οὐκ εἰς νεῖκος ἀδικίαν. 6ἐν διαφθορᾷ κατέσπασα ὑπερηφάνους, ἠφανίσθησαν γωνίαι αὐτῶν· ἐξερηµώσω τὰς ὁδοὺς αὐτῶν τὸ παράπαν τοῦ µὴ διοδεύειν· ἐξέλιπον αἱ πόλεις αὐτῶν παρὰ τὸ µηδένα ὑπάρχειν µηδὲ κατοικεῖν. 7εἶπα Πλὴν φοβεῖσθέ µε καὶ δέξασθε παιδείαν, καὶ οὐ µὴ ἐξολεθρευθῆτε ἐξ ὀφθαλµῶν αὐτῆς, πάντα ὅσα ἐξεδίκησα ἐπ’ αὐτήν· ἑτοιµάζου ὄρθρισον, διέφθαρται πᾶσα ἡ ἐπιφυλλὶς αὐτῶν.
8Διὰ τοῦτο ὑπόµεινόν µε, λέγει κύριος, εἰς ἡµέραν ἀναστάσεώς µου εἰς µαρτύριον· διότι τὸ κρίµα
µου εἰς συναγωγὰς ἐθνῶν τοῦ εἰσδέξασθαι βασιλεῖς τοῦ ἐκχέαι ἐπ’ αὐτοὺς πᾶσαν ὀργὴν θυµοῦ µου· διότι ἐν πυρὶ ζήλους µου καταναλωθήσεται πᾶσα ἡ γῆ. 9ὅτι τότε µεταστρέψω ἐπὶ λαοὺς γλῶσσαν εἰς γενεὰν αὐτῆς τοῦ ἐπικαλεῖσθαι πάντας τὸ ὄνοµα κυρίου τοῦ δουλεύειν αὐτῷ ὑπὸ ζυγὸν ἕνα. 10ἐκ περάτων ποταµῶν Αἰθιοπίας οἴσουσιν θυσίας µοι. 11ἐν τῇ ἡµέρᾳ ἐκείνῃ οὐ µὴ καταισχυνθῇς ἐκ πάντων τῶν ἐπιτηδευµάτων σου, ὧν ἠσέβησας εἰς ἐµέ· ὅτι τότε περιελῶ ἀπὸ σοῦ τὰ φαυλίσµατα τῆς ὕβρεώς σου, καὶ οὐκέτι µὴ προσθῇς τοῦ µεγαλαυχῆσαι ἐπὶ τὸ ὄρος τὸ ἅγιόν µου. 12καὶ ὑπολείψοµαι ἐν σοὶ λαὸν πραῢν καὶ ταπεινόν, καὶ εὐλαβηθήσονται ἀπὸ τοῦ ὀνόµατος κυρίου 13οἱ κατάλοιποι τοῦ Ισραηλ καὶ οὐ ποιήσουσιν ἀδικίαν καὶ οὐ λαλήσουσιν µάταια, καὶ οὐ µὴ εὑρεθῇ ἐν τῷ στόµατι αὐτῶν γλῶσσα δολία, διότι αὐτοὶ νεµήσονται καὶ κοιτασθήσονται, καὶ οὐκ ἔσται ὁ ἐκφοβῶν αὐτούς.
14Χαῖρε σφόδρα, θύγατερ Σιων, κήρυσσε, θύγατερ Ιερουσαληµ· εὐφραίνου καὶ κατατέρπου ἐξ ὅλης τῆς καρδίας σου, θύγατερ Ιερουσαληµ. 15περιεῖλεν κύριος τὰ ἀδικήµατά σου, λελύτρωταί σε ἐκ χειρὸς ἐχθρῶν σου· βασιλεὺς Ισραηλ κύριος ἐν µέσῳ σου, οὐκ ὄψῃ κακὰ οὐκέτι. 16ἐν τῷ καιρῷ ἐκείνῳ ἐρεῖ κύριος τῇ Ιερουσαληµ Θάρσει, Σιων, µὴ παρείσθωσαν αἱ χεῖρές σου· 17κύριος ὁ θεός σου ἐν σοί, δυνατὸς σώσει σε, ἐπάξει ἐπὶ σὲ εὐφροσύνην καὶ καινιεῖ σε ἐν τῇ ἀγαπήσει αὐτοῦ καὶ εὐφρανθήσεται ἐπὶ σὲ ἐν τέρψει ὡς ἐν ἡµέρᾳ ἑορτῆς. 18καὶ συνάξω τοὺς συντετριµµένους· οὐαί, τίς ἔλαβεν ἐπ’ αὐτὴν ὀνειδισµόν; 19ἰδοὺ ἐγὼ ποιῶ ἐν σοὶ ἕνεκεν σοῦ ἐν τῷ καιρῷ ἐκείνῳ, λέγει κύριος, καὶ σώσω τὴν ἐκπεπιεσµένην καὶ τὴν ἀπωσµένην· εἰσδέξοµαι καὶ θήσοµαι αὐτοὺς εἰς καύχηµα καὶ ὀνοµαστοὺς ἐν πάσῃ τῇ γῇ. 20καὶ καταισχυνθήσονται ἐν τῷ καιρῷ ἐκείνῳ, ὅταν καλῶς ὑµῖν ποιήσω, καὶ ἐν τῷ καιρῷ, ὅταν εἰσδέξωµαι ὑµᾶς· διότι δώσω ὑµᾶς ὀνοµαστοὺς καὶ εἰς καύχηµα ἐν πᾶσιν τοῖς λαοῖς τῆς γῆς. ἐν τῷ ἐπιστρέφειν µε τὴν αἰχµαλωσίαν ὑµῶν ἐνώπιον ὑµῶν, λέγει κύριος.
