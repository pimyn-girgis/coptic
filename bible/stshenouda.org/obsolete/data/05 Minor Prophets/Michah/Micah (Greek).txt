ΜΙΧΑΙΑΣ

1 1Καὶ ἐγένετο λόγος κυρίου πρὸς Μιχαιαν τὸν τοῦ Μωρασθι ἐν ἡµέραις Ιωαθαµ καὶ Αχαζ καὶ Εζεκιου βασιλέων Ιουδα, ὑπὲρ ὧν εἶδεν περὶ Σαµαρείας καὶ περὶ Ιερουσαληµ.
2Ἀκούσατε, λαοί, λόγους, καὶ προσεχέτω ἡ γῆ καὶ πάντες οἱ ἐν αὐτῇ, καὶ ἔσται κύριος ἐν ὑµῖν εἰς
µαρτύριον, κύριος ἐξ οἴκου ἁγίου αὐτοῦ· 3διότι ἰδοὺ κύριος ἐκπορεύεται ἐκ τοῦ τόπου αὐτοῦ καὶ καταβήσεται καὶ ἐπιβήσεται ἐπὶ τὰ ὕψη τῆς γῆς, 4καὶ σαλευθήσεται τὰ ὄρη ὑποκάτωθεν αὐτοῦ, καὶ αἱ κοιλάδες τακήσονται ὡς κηρὸς ἀπὸ προσώπου πυρὸς καὶ ὡς ὕδωρ καταφερόµενον ἐν καταβάσει. 5διὰ ἀσέβειαν Ιακωβ πάντα ταῦτα καὶ διὰ ἁµαρτίαν οἴκου Ισραηλ. τίς ἡ ἀσέβεια τοῦ Ιακωβ; οὐ Σαµάρεια; καὶ τίς ἡ ἁµαρτία οἴκου Ιουδα; οὐχὶ Ιερουσαληµ; 6καὶ θήσοµαι Σαµάρειαν εἰς ὀπωροφυλάκιον ἀγροῦ καὶ εἰς φυτείαν ἀµπελῶνος καὶ κατασπάσω εἰς χάος τοὺς λίθους αὐτῆς καὶ τὰ θεµέλια αὐτῆς ἀποκαλύψω· 7καὶ πάντα τὰ γλυπτὰ αὐτῆς κατακόψουσιν καὶ πάντα τὰ µισθώµατα αὐτῆς ἐµπρήσουσιν ἐν πυρί, καὶ πάντα τὰ εἴδωλα αὐτῆς θήσοµαι εἰς ἀφανισµόν· διότι ἐκ
µισθωµάτων πορνείας συνήγαγεν καὶ ἐκ µισθωµάτων πορνείας συνέστρεψεν.
8Ἕνεκεν τούτου κόψεται καὶ θρηνήσει, πορεύσεται ἀνυπόδετος καὶ γυµνή, ποιήσεται κοπετὸν ὡς δρακόντων καὶ πένθος ὡς θυγατέρων σειρήνων· 9ὅτι κατεκράτησεν ἡ πληγὴ αὐτῆς, διότι ἦλθεν ἕως Ιουδα καὶ ἥψατο ἕως πύλης λαοῦ µου, ἕως Ιερουσαληµ. 10οἱ ἐν Γεθ, µὴ µεγαλύνεσθε· οἱ ἐν Ακιµ, µὴ ἀνοικοδοµεῖτε ἐξ οἴκου κατὰ γέλωτα, γῆν καταπάσασθε κατὰ γέλωτα ὑµῶν. 11κατοικοῦσα καλῶς τὰς πόλεις αὐτῆς οὐκ ἐξῆλθεν κατοικοῦσα Σεννααν κόψασθαι οἶκον ἐχόµενον αὐτῆς, λήµψεται ἐξ ὑµῶν πληγὴν ὀδύνης. 12τίς ἤρξατο εἰς ἀγαθὰ κατοικούσῃ ὀδύνας; ὅτι κατέβη κακὰ παρὰ κυρίου ἐπὶ πύλας Ιερουσαληµ, 13ψόφος ἁρµάτων καὶ ἱππευόντων. κατοικοῦσα Λαχις, ἀρχηγὸς ἁµαρτίας αὐτή ἐστιν τῇ θυγατρὶ Σιων, ὅτι ἐν σοὶ εὑρέθησαν ἀσέβειαι τοῦ Ισραηλ. 14διὰ τοῦτο δώσεις ἐξαποστελλοµένους ἕως κληρονοµίας Γεθ οἴκους µαταίους· εἰς κενὰ ἐγένετο τοῖς βασιλεῦσιν τοῦ Ισραηλ. 15ἕως τοὺς κληρονόµους ἀγάγω σοι, κατοικοῦσα Λαχις κληρονοµία, ἕως Οδολλαµ ἥξει ἡ
δόξα τῆς θυγατρὸς Ισραηλ. 16ξύρησαι καὶ κεῖραι ἐπὶ τὰ τέκνα τὰ τρυφερά σου, ἐµπλάτυνον τὴν χηρείαν σου ὡς ἀετός, ὅτι ᾐχµαλωτεύθησαν ἀπὸ σοῦ.
2	1Ἐγένοντο λογιζόµενοι κόπους καὶ ἐργαζόµενοι κακὰ ἐν ταῖς κοίταις αὐτῶν καὶ ἅµα τῇ ἡµέρᾳ
συνετέλουν αὐτά, διότι οὐκ ἦραν πρὸς τὸν θεὸν τὰς χεῖρας αὐτῶν· 2καὶ ἐπεθύµουν ἀγροὺς καὶ διήρπαζον ὀρφανοὺς καὶ οἴκους κατεδυνάστευον καὶ διήρπαζον ἄνδρα καὶ τὸν οἶκον αὐτοῦ, ἄνδρα καὶ τὴν κληρονοµίαν αὐτοῦ. 3διὰ τοῦτο τάδε λέγει κύριος Ἰδοὺ ἐγὼ λογίζοµαι ἐπὶ τὴν φυλὴν ταύτην κακά, ἐξ ὧν οὐ µὴ ἄρητε τοὺς τραχήλους ὑµῶν καὶ οὐ µὴ πορευθῆτε ὀρθοὶ ἐξαίφνης, ὅτι καιρὸς πονηρός ἐστιν. 4ἐν τῇ ἡµέρᾳ ἐκείνῃ ληµφθήσεται ἐφ’ ὑµᾶς παραβολή, καὶ θρηνηθήσεται θρῆνος ἐν
µέλει λέγων Ταλαιπωρίᾳ ἐταλαιπωρήσαµεν· µερὶς λαοῦ µου κατεµετρήθη ἐν σχοινίῳ, καὶ οὐκ ἦν ὁ κωλύσων αὐτὸν τοῦ ἀποστρέψαι· οἱ ἀγροὶ ἡµῶν διεµερίσθησαν. 5διὰ τοῦτο οὐκ ἔσται σοι βάλλων σχοινίον ἐν κλήρῳ ἐν ἐκκλησίᾳ κυρίου. 6µὴ κλαίετε δάκρυσιν, µηδὲ δακρυέτωσαν ἐπὶ τούτοις· οὐ γὰρ ἀπώσεται ὀνείδη. 7ὁ λέγων Οἶκος Ιακωβ παρώργισεν πνεῦµα κυρίου· εἰ ταῦτα τὰ ἐπιτηδεύµατα αὐτοῦ ἐστιν; οὐχ οἱ λόγοι αὐτοῦ εἰσιν καλοὶ µετ’ αὐτοῦ καὶ ὀρθοὶ πεπόρευνται; 8καὶ ἔµπροσθεν ὁ λαός µου εἰς ἔχθραν ἀντέστη· κατέναντι τῆς εἰρήνης αὐτοῦ τὴν δορὰν αὐτοῦ ἐξέδειραν τοῦ ἀφελέσθαι ἐλπίδα συντριµµὸν πολέµου. 9διὰ τοῦτο ἡγούµενοι λαοῦ µου ἀπορριφήσονται ἐκ τῶν οἰκιῶν τρυφῆς αὐτῶν, διὰ τὰ πονηρὰ ἐπιτηδεύµατα αὐτῶν ἐξώσθησαν· ἐíίσατε ὄρεσιν αἰωνίοις.
10ἀνάστηθι καὶ πορεύου, ὅτι οὐκ ἔστιν σοι αὕτη ἡ ἀνάπαυσις ἕνεκεν ἀκαθαρσίας. διεφθάρητε φθορᾷ, 11κατεδιώχθητε οὐδενὸς διώκοντος· πνεῦµα ἔστησεν ψεῦδος, ἐστάλαξέν σοι εἰς οἶνον καὶ µέθυσµα. καὶ ἔσται ἐκ τῆς σταγόνος τοῦ λαοῦ τούτου 12συναγόµενος συναχθήσεται Ιακωβ σὺν πᾶσιν· ἐκδεχόµενος ἐκδέξοµαι τοὺς καταλοίπους τοῦ Ισραηλ, ἐπὶ τὸ αὐτὸ θήσοµαι τὴν ἀποστροφὴν αὐτῶν· ὡς πρόβατα ἐν θλίψει, ὡς ποίµνιον ἐν µέσῳ κοίτης αὐτῶν ἐξαλοῦνται ἐξ ἀνθρώπων. 13διὰ τῆς διακοπῆς πρὸ προσώπου αὐτῶν διέκοψαν καὶ διῆλθον πύλην καὶ ἐξῆλθον δι’ αὐτῆς, καὶ ἐξῆλθεν ὁ βασιλεὺς αὐτῶν πρὸ προσώπου αὐτῶν, ὁ δὲ κύριος ἡγήσεται αὐτῶν.
3	1Καὶ ἐρεῖ Ἀκούσατε δὴ ταῦτα, αἱ ἀρχαὶ οἴκου Ιακωβ καὶ οἱ κατάλοιποι οἴκου Ισραηλ. οὐχ ὑµῖν
ἐστιν τοῦ γνῶναι τὸ κρίµα; 2οἱ µισοῦντες τὰ καλὰ καὶ ζητοῦντες τὰ πονηρά, ἁρπάζοντες τὰ δέρµατα αὐτῶν ἀπ’ αὐτῶν καὶ τὰς σάρκας αὐτῶν ἀπὸ τῶν ὀστέων αὐτῶν. 3ὃν τρόπον κατέφαγον τὰς σάρκας τοῦ λαοῦ µου καὶ τὰ δέρµατα αὐτῶν ἀπὸ τῶν ὀστέων αὐτῶν ἐξέδειραν καὶ τὰ ὀστέα αὐτῶν συνέθλασαν καὶ ἐµέλισαν ὡς σάρκας εἰς λέβητα καὶ ὡς κρέα εἰς χύτραν, 4οὕτως κεκράξονται πρὸς κύριον, καὶ οὐκ εἰσακούσεται αὐτῶν· καὶ ἀποστρέψει τὸ πρόσωπον αὐτοῦ ἀπ’ αὐτῶν ἐν τῷ καιρῷ ἐκείνῳ, ἀνθ’ ὧν ἐπονηρεύσαντο ἐν τοῖς ἐπιτηδεύµασιν αὐτῶν ἐπ’ αὐτούς. 5τάδε λέγει κύριος ἐπὶ τοὺς προφήτας τοὺς πλανῶντας τὸν λαόν µου, τοὺς δάκνοντας ἐν τοῖς ὀδοῦσιν αὐτῶν καὶ κηρύσσοντας ἐπ’ αὐτὸν εἰρήνην, καὶ οὐκ ἐδόθη εἰς τὸ στόµα αὐτῶν, ἤγειραν ἐπ’ αὐτὸν πόλεµον· 6διὰ τοῦτο νὺξ ὑµῖν ἔσται ἐξ ὁράσεως, καὶ σκοτία ὑµῖν ἔσται ἐκ µαντείας, καὶ δύσεται ὁ ἥλιος ἐπὶ τοὺς προφήτας, καὶ συσκοτάσει ἐπ’ αὐτοὺς ἡ ἡµέρα· 7καὶ καταισχυνθήσονται οἱ ὁρῶντες τὰ ἐνύπνια, καὶ
καταγελασθήσονται οἱ µάντεις, καὶ καταλαλήσουσιν κατ’ αὐτῶν πάντες αὐτοί, διότι οὐκ ἔσται ὁ εἰσακούων αὐτῶν. 8ἐὰν µὴ ἐγὼ ἐµπλήσω ἰσχὺν ἐν πνεύµατι κυρίου καὶ κρίµατος καὶ δυναστείας τοῦ ἀπαíεῖλαι τῷ Ιακωβ ἀσεβείας αὐτοῦ καὶ τῷ Ισραηλ ἁµαρτίας αὐτοῦ. 9ἀκούσατε δὴ ταῦτα, οἱ ἡγούµενοι οἴκου Ιακωβ καὶ οἱ κατάλοιποι οἴκου Ισραηλ οἱ βδελυσσόµενοι κρίµα καὶ πάντα τὰ ὀρθὰ διαστρέφοντες, 10οἱ οἰκοδοµοῦντες Σιων ἐν αἵµασιν καὶ Ιερουσαληµ ἐν ἀδικίαις· 11οἱ ἡγούµενοι αὐτῆς
µετὰ δώρων ἔκρινον, καὶ οἱ ἱερεῖς αὐτῆς µετὰ µισθοῦ ἀπεκρίνοντο, καὶ οἱ προφῆται αὐτῆς µετὰ ἀργυρίου ἐµαντεύοντο, καὶ ἐπὶ τὸν κύριον ἐπανεπαύοντο λέγοντες Οὐχὶ κύριος ἐν ἡµῖν ἐστιν; οὐ µὴ ἐπέλθῃ ἐφ’ ἡµᾶς κακά. 12διὰ τοῦτο δι’ ὑµᾶς Σιων ὡς ἀγρὸς ἀροτριαθήσεται, καὶ Ιερουσαληµ ὡς ὀπωροφυλάκιον ἔσται καὶ τὸ ὄρος τοῦ οἴκου ὡς ἄλσος δρυµοῦ.
4	1Καὶ ἔσται ἐπ’ ἐσχάτων τῶν ἡµερῶν ἐµφανὲς τὸ ὄρος τοῦ κυρίου, ἕτοιµον ἐπὶ τὰς κορυφὰς τῶν
ὀρέων, καὶ µετεωρισθήσεται ὑπεράνω τῶν βουνῶν· καὶ σπεύσουσιν πρὸς αὐτὸ λαοί, 2καὶ πορεύσονται ἔθνη πολλὰ καὶ ἐροῦσιν Δεῦτε ἀναβῶµεν εἰς τὸ ὄρος κυρίου καὶ εἰς τὸν οἶκον τοῦ θεοῦ Ιακωβ, καὶ δείξουσιν ἡµῖν τὴν ὁδὸν αὐτοῦ, καὶ πορευσόµεθα ἐν ταῖς τρίβοις αὐτοῦ· ὅτι ἐκ Σιων ἐξελεύσεται νόµος καὶ λόγος κυρίου ἐξ Ιερουσαληµ. 3καὶ κρινεῖ ἀνὰ µέσον λαῶν πολλῶν καὶ ἐξελέγξει ἔθνη ἰσχυρὰ ἕως εἰς γῆν µακράν, καὶ κατακόψουσιν τὰς ῥοµφαίας αὐτῶν εἰς ἄροτρα καὶ τὰ δόρατα αὐτῶν εἰς δρέπανα, καὶ οὐκέτι µὴ ἀντάρῃ ἔθνος ἐπ’ ἔθνος ῥοµφαίαν, καὶ οὐκέτι µὴ µάθωσιν πολεµεῖν. 4καὶ ἀναπαύσεται ἕκαστος ὑποκάτω ἀµπέλου αὐτοῦ καὶ ἕκαστος ὑποκάτω συκῆς αὐτοῦ, καὶ οὐκ ἔσται ὁ ἐκφοβῶν, διότι τὸ στόµα κυρίου παντοκράτορος ἐλάλησεν ταῦτα. 5ὅτι πάντες οἱ λαοὶ πορεύσονται ἕκαστος τὴν ὁδὸν αὐτοῦ, ἡµεῖς δὲ πορευσόµεθα ἐν ὀνόµατι κυρίου θεοῦ ἡµῶν εἰς τὸν αἰῶνα καὶ ἐπέκεινα. 6ἐν τῇ ἡµέρᾳ ἐκείνῃ, λέγει κύριος, συνάξω τὴν συντετριµµένην καὶ τὴν ἐξωσµένην εἰσδέξοµαι καὶ οὓς ἀπωσάµην· 7καὶ θήσοµαι τὴν συντετριµµένην εἰς ὑπόλειµµα καὶ τὴν ἀπωσµένην εἰς ἔθνος ἰσχυρόν, καὶ βασιλεύσει κύριος ἐπ’ αὐτοὺς ἐν ὄρει Σιων ἀπὸ τοῦ νῦν καὶ ἕως εἰς τὸν αἰῶνα. 8καὶ σύ, πύργος ποιµνίου αὐχµώδης, θύγατερ Σιων, ἐπὶ σὲ ἥξει καὶ εἰσελεύσεται ἡ ἀρχὴ ἡ πρώτη, βασιλεία ἐκ Βαβυλῶνος τῇ θυγατρὶ Ιερουσαληµ.
9Καὶ νῦν ἵνα τί ἔγνως κακά; µὴ βασιλεὺς οὐκ ἦν σοι; ἢ ἡ βουλή σου ἀπώλετο ὅτι κατεκράτησάν σου ὠδῖνες ὡς τικτούσης; 10ὤδινε καὶ ἀνδρίζου καὶ ἔíιζε, θύγατερ Σιων, ὡς τίκτουσα· διότι νῦν ἐξελεύσῃ ἐκ πόλεως καὶ κατασκηνώσεις ἐν πεδίῳ καὶ ἥξεις ἕως Βαβυλῶνος· ἐκεῖθεν ῥύσεταί σε καὶ ἐκεῖθεν λυτρώσεταί σε κύριος ὁ θεός σου ἐκ χειρὸς ἐχθρῶν σου. 11καὶ νῦν ἐπισυνήχθη ἐπὶ σὲ ἔθνη πολλὰ οἱ λέγοντες Ἐπιχαρούµεθα, καὶ ἐπόψονται ἐπὶ Σιων οἱ ὀφθαλµοὶ ἡµῶν. 12αὐτοὶ δὲ οὐκ ἔγνωσαν τὸν λογισµὸν κυρίου καὶ οὐ συνῆκαν τὴν βουλὴν αὐτοῦ, ὅτι συνήγαγεν αὐτοὺς ὡς δράγµατα ἅλωνος. 13ἀνάστηθι καὶ ἀλόα αὐτούς, θύγατερ Σιων, ὅτι τὰ κέρατά σου θήσοµαι σιδηρᾶ καὶ τὰς ὁπλάς σου θήσοµαι χαλκᾶς, καὶ κατατήξεις ἐν αὐτοῖς ἔθνη καὶ λεπτυνεῖς λαοὺς πολλοὺς καὶ ἀναθήσεις τῷ κυρίῳ τὸ πλῆθος αὐτῶν καὶ τὴν ἰσχὺν αὐτῶν τῷ κυρίῳ πάσης τῆς γῆς. 14νῦν
ἐµφραχθήσεται θυγάτηρ Εφραιµ ἐν φραγµῷ, συνοχὴν ἔταξεν ἐφ’ ἡµᾶς, ἐν ῥάβδῳ πατάξουσιν ἐπὶ σιαγόνα τὰς φυλὰς τοῦ Ισραηλ.
5	1Καὶ σύ, Βηθλεεµ οἶκος τοῦ Εφραθα, ὀλιγοστὸς εἶ τοῦ εἶναι ἐν χιλιάσιν Ιουδα· ἐκ σοῦ µοι
ἐξελεύσεται τοῦ εἶναι εἰς ἄρχοντα ἐν τῷ Ισραηλ, καὶ αἱ ἔξοδοι αὐτοῦ ἀπ’ ἀρχῆς ἐξ ἡµερῶν αἰῶνος. 2διὰ τοῦτο δώσει αὐτοὺς ἕως καιροῦ τικτούσης τέξεται, καὶ οἱ ἐπίλοιποι τῶν ἀδελφῶν αὐτῶν ἐπιστρέψουσιν ἐπὶ τοὺς υἱοὺς Ισραηλ. 3καὶ στήσεται καὶ ὄψεται καὶ ποιµανεῖ τὸ ποίµνιον αὐτοῦ ἐν ἰσχύι κυρίου, καὶ ἐν τῇ δόξῃ τοῦ ὀνόµατος κυρίου τοῦ θεοῦ αὐτῶν ὑπάρξουσιν· διότι νῦν
µεγαλυνθήσεται ἕως ἄκρων τῆς γῆς. 4καὶ ἔσται αὕτη εἰρήνη· ὅταν Ἀσσύριος ἐπέλθῃ ἐπὶ τὴν γῆν ὑµῶν καὶ ὅταν ἐπιβῇ ἐπὶ τὴν χώραν ὑµῶν, καὶ ἐπεγερθήσονται ἐπ’ αὐτὸν ἑπτὰ ποιµένες καὶ ὀκτὼ δήγµατα ἀνθρώπων· 5καὶ ποιµανοῦσιν τὸν Ασσουρ ἐν ῥοµφαίᾳ καὶ τὴν γῆν τοῦ Νεβρωδ ἐν τῇ τάφρῳ αὐτῆς· καὶ ῥύσεται ἐκ τοῦ Ασσουρ, ὅταν ἐπέλθῃ ἐπὶ τὴν γῆν ὑµῶν καὶ ὅταν ἐπιβῇ ἐπὶ τὰ ὅρια ὑµῶν. 6καὶ ἔσται τὸ ὑπόλειµµα τοῦ Ιακωβ ἐν τοῖς ἔθνεσιν ἐν µέσῳ λαῶν πολλῶν ὡς δρόσος παρὰ κυρίου πίπτουσα καὶ ὡς ἄρνες ἐπὶ ἄγρωστιν, ὅπως µὴ συναχθῇ µηδεὶς µηδὲ ὑποστῇ ἐν υἱοῖς ἀνθρώπων. 7καὶ ἔσται τὸ ὑπόλειµµα τοῦ Ιακωβ ἐν τοῖς ἔθνεσιν ἐν µέσῳ λαῶν πολλῶν ὡς λέων ἐν κτήνεσιν ἐν τῷ δρυµῷ καὶ ὡς σκύµνος ἐν ποιµνίοις προβάτων, ὃν τρόπον ὅταν διέλθῃ καὶ διαστείλας ἁρπάσῃ καὶ µὴ ᾖ ὁ ἐξαιρούµενος. 8ὑψωθήσεται ἡ χείρ σου ἐπὶ τοὺς θλίβοντάς σε, καὶ πάντες οἱ ἐχθροί σου ἐξολεθρευθήσονται.
9Καὶ ἔσται ἐν ἐκείνῃ τῇ ἡµέρᾳ, λέγει κύριος, ἐξολεθρεύσω τοὺς ἵππους σου ἐκ µέσου σου καὶ ἀπολῶ τὰ ἅρµατά σου 10καὶ ἐξολεθρεύσω τὰς πόλεις τῆς γῆς σου καὶ ἐξαρῶ πάντα τὰ ὀχυρώµατά σου· 11καὶ ἐξαρῶ τὰ φάρµακά σου ἐκ τῶν χειρῶν σου, καὶ ἀποφθεíόµενοι οὐκ ἔσονται ἐν σοί· 12καὶ ἐξολεθρεύσω τὰ γλυπτά σου καὶ τὰς στήλας σου ἐκ µέσου σου, καὶ οὐκέτι µὴ προσκυνήσῃς τοῖς ἔργοις τῶν χειρῶν σου· 13καὶ ἐκκόψω τὰ ἄλση σου ἐκ µέσου σου καὶ ἀφανιῶ τὰς πόλεις σου· 14καὶ ποιήσω ἐν ὀργῇ καὶ ἐν θυµῷ ἐκδίκησιν ἐν τοῖς ἔθνεσιν, ἀνθ’ ὧν οὐκ εἰσήκουσαν.
6	1Ἀκούσατε δὴ λόγον κυρίου· κύριος εἶπεν Ἀνάστηθι κρίθητι πρὸς τὰ ὄρη, καὶ ἀκουσάτωσαν οἱ
βουνοὶ φωνήν σου. 2ἀκούσατε, βουνοί, τὴν κρίσιν τοῦ κυρίου, καὶ αἱ φάραíες θεµέλια τῆς γῆς, ὅτι κρίσις τῷ κυρίῳ πρὸς τὸν λαὸν αὐτοῦ, καὶ µετὰ τοῦ Ισραηλ διελεγχθήσεται. 3λαός µου, τί ἐποίησά σοι ἢ τί ἐλύπησά σε ἢ τί παρηνώχλησά σοι; ἀποκρίθητί µοι. 4διότι ἀνήγαγόν σε ἐκ γῆς Αἰγύπτου καὶ ἐξ οἴκου δουλείας ἐλυτρωσάµην σε καὶ ἐξαπέστειλα πρὸ προσώπου σου τὸν Μωυσῆν καὶ Ααρων καὶ Μαριαµ. 5λαός µου, µνήσθητι δὴ τί ἐβουλεύσατο κατὰ σοῦ Βαλακ βασιλεὺς Μωαβ, καὶ τί ἀπεκρίθη αὐτῷ Βαλααµ υἱὸς τοῦ Βεωρ ἀπὸ τῶν σχοίνων ἕως τοῦ Γαλγαλ, ὅπως γνωσθῇ ἡ δικαιοσύνη τοῦ κυρίου. 6ἐν τίνι καταλάβω τὸν κύριον, ἀντιλήµψοµαι θεοῦ µου ὑψίστου; εἰ καταλήµψοµαι αὐτὸν ἐν ὁλοκαυτώµασιν, ἐν µόσχοις ἐνιαυσίοις; 7εἰ προσδέξεται κύριος ἐν χιλιάσιν κριῶν ἢ ἐν µυριάσιν χειµάρρων πιόνων; εἰ δῶ πρωτότοκά µου ἀσεβείας, καρπὸν κοιλίας µου ὑπὲρ ἁµαρτίας ψυχῆς µου;
8εἰ ἀνηíέλη σοι, ἄνθρωπε, τί καλόν; ἢ τί κύριος ἐκζητεῖ παρὰ σοῦ ἀλλ’ ἢ τοῦ ποιεῖν κρίµα καὶ ἀγαπᾶν ἔλεον καὶ ἕτοιµον εἶναι τοῦ πορεύεσθαι µετὰ κυρίου θεοῦ σου;
9Φωνὴ κυρίου τῇ πόλει ἐπικληθήσεται, καὶ σώσει φοβουµένους τὸ ὄνοµα αὐτοῦ. ἄκουε, φυλή, καὶ τίς κοσµήσει πόλιν; 10µὴ πῦρ καὶ οἶκος ἀνόµου θησαυρίζων θησαυροὺς ἀνόµους καὶ µετὰ ὕβρεως ἀδικία; 11εἰ δικαιωθήσεται ἐν ζυγῷ ἄνοµος καὶ ἐν µαρσίππῳ στάθµια δόλου; 12ἐξ ὧν τὸν πλοῦτον αὐτῶν ἀσεβείας ἔπλησαν, καὶ οἱ κατοικοῦντες αὐτὴν ἐλάλουν ψευδῆ, καὶ ἡ γλῶσσα αὐτῶν ὑψώθη ἐν τῷ στόµατι αὐτῶν. 13καὶ ἐγὼ ἄρξοµαι τοῦ πατάξαι σε, ἀφανιῶ σε ἐπὶ ταῖς ἁµαρτίαις σου. 14σὺ φάγεσαι καὶ οὐ µὴ ἐµπλησθῇς· καὶ σκοτάσει ἐν σοὶ καὶ ἐκνεύσει, καὶ οὐ µὴ διασωθῇς· καὶ ὅσοι ἐὰν διασωθῶσιν, εἰς ῥοµφαίαν παραδοθήσονται. 15σὺ σπερεῖς καὶ οὐ µὴ ἀµήσῃς, σὺ πιέσεις ἐλαίαν καὶ οὐ
µὴ ἀλείψῃ ἔλαιον, καὶ οἶνον καὶ οὐ µὴ πίητε, καὶ ἀφανισθήσεται νόµιµα λαοῦ µου. 16καὶ ἐφύλαξας τὰ δικαιώµατα Ζαµβρι καὶ πάντα τὰ ἔργα οἴκου Αχααβ καὶ ἐπορεύθητε ἐν ταῖς βουλαῖς αὐτῶν, ὅπως παραδῶ σε εἰς ἀφανισµὸν καὶ τοὺς κατοικοῦντας αὐτὴν εἰς συρισµόν· καὶ ὀνείδη λαῶν λήµψεσθε.
7	1Οἴµµοι ὅτι ἐγενόµην ὡς συνάγων καλάµην ἐν ἀµήτῳ καὶ ὡς ἐπιφυλλίδα ἐν τρυγήτῳ οὐχ
ὑπάρχοντος βότρυος τοῦ φαγεῖν τὰ πρωτόγονα. οἴµµοι, ψυχή, 2ὅτι ἀπόλωλεν εὐλαβὴς ἀπὸ τῆς γῆς, καὶ κατορθῶν ἐν ἀνθρώποις οὐχ ὑπάρχει· πάντες εἰς αἵµατα δικάζονται, ἕκαστος τὸν πλησίον αὐτοῦ ἐκθλίβουσιν ἐκθλιβῇ. 3ἐπὶ τὸ κακὸν τὰς χεῖρας αὐτῶν ἑτοιµάζουσιν· ὁ ἄρχων αἰτεῖ, καὶ ὁ κριτὴς εἰρηνικοὺς λόγους ἐλάλησεν, καταθύµιον ψυχῆς αὐτοῦ ἐστιν. καὶ ἐξελοῦµαι 4τὰ ἀγαθὰ αὐτῶν ὡς σὴς ἐκτρώγων καὶ βαδίζων ἐπὶ κανόνος ἐν ἡµέρᾳ σκοπιᾶς. οὐαὶ οὐαί, αἱ ἐκδικήσεις σου ἥκασιν, νῦν ἔσονται κλαυθµοὶ αὐτῶν. 5µὴ καταπιστεύετε ἐν φίλοις καὶ µὴ ἐλπίζετε ἐπὶ ἡγουµένοις, ἀπὸ τῆς συγκοίτου σου φύλαξαι τοῦ ἀναθέσθαι τι αὐτῇ· 6διότι υἱὸς ἀτιµάζει πατέρα, θυγάτηρ ἐπαναστήσεται ἐπὶ τὴν µητέρα αὐτῆς, νύµφη ἐπὶ τὴν πενθερὰν αὐτῆς, ἐχθροὶ ἀνδρὸς πάντες οἱ ἄνδρες οἱ ἐν τῷ οἴκῳ αὐτοῦ.
7Ἐγὼ δὲ ἐπὶ τὸν κύριον ἐπιβλέψοµαι, ὑποµενῶ ἐπὶ τῷ θεῷ τῷ σωτῆρί µου, εἰσακούσεταί µου ὁ θεός µου. 8µὴ ἐπίχαιρέ µοι, ἡ ἐχθρά µου, ὅτι πέπτωκα· καὶ ἀναστήσοµαι, διότι ἐὰν καθίσω ἐν τῷ σκότει, κύριος φωτιεῖ µοι. 9ὀργὴν κυρίου ὑποίσω, ὅτι ἥµαρτον αὐτῷ, ἕως τοῦ δικαιῶσαι αὐτὸν τὴν δίκην µου· καὶ ποιήσει τὸ κρίµα µου καὶ ἐξάξει µε εἰς τὸ φῶς, ὄψοµαι τὴν δικαιοσύνην αὐτοῦ. 10καὶ ὄψεται ἡ ἐχθρά µου καὶ περιβαλεῖται αἰσχύνην ἡ λέγουσα πρός µε Ποῦ κύριος ὁ θεός σου; οἱ ὀφθαλµοί µου ἐπόψονται αὐτήν· νῦν ἔσται εἰς καταπάτηµα ὡς πηλὸς ἐν ταῖς ὁδοῖς 11ἡµέρας ἀλοιφῆς πλίνθου. ἐξάλειψίς σου ἡ ἡµέρα ἐκείνη, καὶ ἀποτρίψεται νόµιµά σου 12ἡ ἡµέρα ἐκείνη· καὶ αἱ πόλεις σου ἥξουσιν εἰς ὁµαλισµὸν καὶ εἰς διαµερισµὸν Ἀσσυρίων καὶ αἱ πόλεις σου αἱ ὀχυραὶ εἰς διαµερισµὸν ἀπὸ Τύρου ἕως τοῦ ποταµοῦ Συρίας, ἡµέρα ὕδατος καὶ θορύβου· 13καὶ ἔσται ἡ γῆ εἰς ἀφανισµὸν σὺν τοῖς κατοικοῦσιν αὐτὴν ἐκ καρπῶν ἐπιτηδευµάτων αὐτῶν.
14Ποίµαινε λαόν σου ἐν ῥάβδῳ σου, πρόβατα κληρονοµίας σου, κατασκηνοῦντας καθ’ ἑαυτοὺς δρυµὸν ἐν µέσῳ τοῦ Καρµήλου· νεµήσονται τὴν Βασανῖτιν καὶ τὴν Γαλααδῖτιν καθὼς αἱ ἡµέραι τοῦ αἰῶνος. 15καὶ κατὰ τὰς ἡµέρας ἐξοδίας σου ἐξ Αἰγύπτου ὄψεσθε θαυµαστά. 16ὄψονται ἔθνη καὶ καταισχυνθήσονται ἐκ πάσης τῆς ἰσχύος αὐτῶν, ἐπιθήσουσιν χεῖρας ἐπὶ τὸ στόµα αὐτῶν, τὰ ὦτα αὐτῶν ἀποκωφωθήσονται. 17λείξουσιν χοῦν ὡς ὄφεις σύροντες γῆν, συγχυθήσονται ἐν συγκλεισµῷ αὐτῶν· ἐπὶ τῷ κυρίῳ θεῷ ἡµῶν ἐκστήσονται καὶ φοβηθήσονται ἀπὸ σοῦ. 18τίς θεὸς ὥσπερ σύ; ἐξαίρων ἀδικίας καὶ ὑπερβαίνων ἀσεβείας τοῖς καταλοίποις τῆς κληρονοµίας αὐτοῦ καὶ οὐ συνέσχεν εἰς µαρτύριον ὀργὴν αὐτοῦ, ὅτι θελητὴς ἐλέους ἐστίν. 19αὐτὸς ἐπιστρέψει καὶ οἰκτιρήσει ἡµᾶς, καταδύσει τὰς ἀδικίας ἡµῶν καὶ ἀπορριφήσονται εἰς τὰ βάθη τῆς θαλάσσης, πάσας τὰς ἁµαρτίας ἡµῶν. 20δώσεις ἀλήθειαν τῷ Ιακωβ, ἔλεον τῷ Αβρααµ, καθότι ὤµοσας τοῖς πατράσιν ἡµῶν κατὰ τὰς ἡµέρας τὰς ἔµπροσθεν.
