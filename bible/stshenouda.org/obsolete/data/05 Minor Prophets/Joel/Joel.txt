ΙΩΗΛ

1 1Λόγος κυρίου, ὃς ἐγενήθη πρὸς Ιωηλ τὸν τοῦ Βαθουηλ.
2Ἀκούσατε δὴ ταῦτα, οἱ πρεσβύτεροι, καὶ ἐνωτίσασθε, πάντες οἱ κατοικοῦντες τὴν γῆν. εἰ γέγονεν τοιαῦτα ἐν ταῖς ἡµέραις ὑµῶν ἢ ἐν ταῖς ἡµέραις τῶν πατέρων ὑµῶν; 3ὑπὲρ αὐτῶν τοῖς τέκνοις ὑµῶν διηγήσασθε, καὶ τὰ τέκνα ὑµῶν τοῖς τέκνοις αὐτῶν, καὶ τὰ τέκνα αὐτῶν εἰς γενεὰν ἑτέραν. 4τὰ κατάλοιπα τῆς κάµπης κατέφαγεν ἡ ἀκρίς, καὶ τὰ κατάλοιπα τῆς ἀκρίδος κατέφαγεν ὁ βροῦχος, καὶ τὰ κατάλοιπα τοῦ βρούχου κατέφαγεν ἡ ἐρυσίβη. 5ἐκνήψατε, οἱ µεθύοντες, ἐξ οἴνου αὐτῶν καὶ κλαύσατε· θρηνήσατε, πάντες οἱ πίνοντες οἶνον, εἰς µέθην, ὅτι ἐξῆρται ἐκ στόµατος ὑµῶν εὐφροσύνη καὶ χαρά. 6ὅτι ἔθνος ἀνέβη ἐπὶ τὴν γῆν µου ἰσχυρὸν καὶ ἀναρίθµητον, οἱ ὀδόντες αὐτοῦ ὀδόντες λέοντος, καὶ αἱ µύλαι αὐτοῦ σκύµνου· 7ἔθετο τὴν ἄµπελόν µου εἰς ἀφανισµὸν καὶ τὰς συκᾶς
µου εἰς συγκλασµόν· ἐρευνῶν ἐξηρεύνησεν αὐτὴν καὶ ἔρριψεν, ἐλεύκανεν κλήµατα αὐτῆς. 8θρήνησον πρός µε ὑπὲρ νύµφην περιεζωσµένην σάκκον ἐπὶ τὸν ἄνδρα αὐτῆς τὸν παρθενικόν. 9ἐξῆρται θυσία καὶ σπονδὴ ἐξ οἴκου κυρίου. πενθεῖτε, οἱ ἱερεῖς οἱ λειτουργοῦντες θυσιαστηρίῳ, 10ὅτι τεταλαιπώρηκεν τὰ πεδία· πενθείτω ἡ γῆ, ὅτι τεταλαιπώρηκεν σῖτος, ἐξηράνθη οἶνος, ὠλιγώθη ἔλαιον. 11ἐξηράνθησαν οἱ γεωργοί· θρηνεῖτε, κτήµατα, ὑπὲρ πυροῦ καὶ κριθῆς, ὅτι ἀπόλωλεν τρυγητὸς ἐξ ἀγροῦ· 12ἡ ἄµπελος ἐξηράνθη, καὶ αἱ συκαῖ ὠλιγώθησαν· ῥόα καὶ φοῖνιξ καὶ µῆλον καὶ πάντα τὰ ξύλα τοῦ ἀγροῦ ἐξηράνθησαν, ὅτι ᾔσχυναν χαρὰν οἱ υἱοὶ τῶν ἀνθρώπων. 13περιζώσασθε καὶ κόπτεσθε, οἱ ἱερεῖς, θρηνεῖτε, οἱ λειτουργοῦντες θυσιαστηρίῳ· εἰσέλθατε ὑπνώσατε ἐν σάκκοις λειτουργοῦντες θεῷ, ὅτι ἀπέσχηκεν ἐξ οἴκου θεοῦ ὑµῶν θυσία καὶ σπονδή. 14ἁγιάσατε νηστείαν, κηρύξατε θεραπείαν, συναγάγετε πρεσβυτέρους πάντας κατοικοῦντας γῆν εἰς οἶκον θεοῦ ὑµῶν καὶ κεκράξατε πρὸς κύριον
ἐκτενῶς 15Οἴµµοι οἴµµοι οἴµµοι εἰς ἡµέραν, ὅτι ἐíὺς ἡµέρα κυρίου καὶ ὡς ταλαιπωρία ἐκ ταλαιπωρίας ἥξει. 16κατέναντι τῶν ὀφθαλµῶν ὑµῶν βρώµατα ἐξωλεθρεύθη, ἐξ οἴκου θεοῦ ὑµῶν εὐφροσύνη καὶ χαρά. 17ἐσκίρτησαν δαµάλεις ἐπὶ ταῖς φάτναις αὐτῶν, ἠφανίσθησαν θησαυροί, κατεσκάφησαν ληνοί, ὅτι ἐξηράνθη σῖτος. 18τί ἀποθήσοµεν ἑαυτοῖς; ἔκλαυσαν βουκόλια βοῶν, ὅτι οὐχ ὑπῆρχεν νοµὴ αὐτοῖς, καὶ τὰ ποίµνια τῶν προβάτων ἠφανίσθησαν. 19πρὸς σέ, κύριε, βοήσοµαι, ὅτι πῦρ ἀνήλωσεν τὰ ὡραῖα τῆς ἐρήµου, καὶ φλὸξ ἀνῆψεν πάντα τὰ ξύλα τοῦ ἀγροῦ· 20καὶ τὰ κτήνη τοῦ πεδίου ἀνέβλεψαν πρὸς σέ, ὅτι ἐξηράνθησαν ἀφέσεις ὑδάτων καὶ πῦρ κατέφαγεν τὰ ὡραῖα τῆς ἐρήµου.
2	1Σαλπίσατε σάλπιíι ἐν Σιων, κηρύξατε ἐν ὄρει ἁγίῳ µου, καὶ συγχυθήτωσαν πάντες οἱ
κατοικοῦντες τὴν γῆν, διότι πάρεστιν ἡµέρα κυρίου, ὅτι ἐíύς, 2ἡµέρα σκότους καὶ γνόφου, ἡµέρα νεφέλης καὶ ὁµίχλης. ὡς ὄρθρος χυθήσεται ἐπὶ τὰ ὄρη λαὸς πολὺς καὶ ἰσχυρός· ὅµοιος αὐτῷ οὐ γέγονεν ἀπὸ τοῦ αἰῶνος καὶ µετ’ αὐτὸν οὐ προστεθήσεται ἕως ἐτῶν εἰς γενεὰς γενεῶν. 3τὰ ἔµπροσθεν αὐτοῦ πῦρ ἀναλίσκον, καὶ τὰ ὀπίσω αὐτοῦ ἀναπτοµένη φλόξ· ὡς παράδεισος τρυφῆς ἡ γῆ πρὸ προσώπου αὐτοῦ, καὶ τὰ ὄπισθεν αὐτοῦ πεδίον ἀφανισµοῦ, καὶ ἀνασῳζόµενος οὐκ ἔσται αὐτῷ. 4ὡς ὅρασις ἵππων ἡ ὄψις αὐτῶν, καὶ ὡς ἱππεῖς οὕτως καταδιώξονται· 5ὡς φωνὴ ἁρµάτων ἐπὶ τὰς κορυφὰς τῶν ὀρέων ἐξαλοῦνται καὶ ὡς φωνὴ φλογὸς πυρὸς κατεσθιούσης καλάµην καὶ ὡς λαὸς πολὺς καὶ ἰσχυρὸς παρατασσόµενος εἰς πόλεµον. 6ἀπὸ προσώπου αὐτοῦ συντριβήσονται λαοί, πᾶν πρόσωπον ὡς πρόσκαυµα χύτρας. 7ὡς µαχηταὶ δραµοῦνται καὶ ὡς ἄνδρες πολεµισταὶ ἀναβήσονται ἐπὶ τὰ τείχη, καὶ ἕκαστος ἐν τῇ ὁδῷ αὐτοῦ πορεύσεται, καὶ οὐ µὴ ἐκκλίνωσιν τὰς τρίβους αὐτῶν, 8καὶ ἕκαστος ἀπὸ τοῦ ἀδελφοῦ αὐτοῦ οὐκ ἀφέξεται· καταβαρυνόµενοι ἐν τοῖς ὅπλοις αὐτῶν πορεύσονται καὶ ἐν τοῖς βέλεσιν αὐτῶν πεσοῦνται καὶ οὐ µὴ συντελεσθῶσιν. 9τῆς πόλεως ἐπιλήµψονται καὶ ἐπὶ τῶν τειχέων δραµοῦνται καὶ ἐπὶ τὰς οἰκίας ἀναβήσονται καὶ διὰ θυρίδων εἰσελεύσονται ὡς κλέπται. 10πρὸ προσώπου αὐτῶν συγχυθήσεται ἡ γῆ καὶ σεισθήσεται ὁ οὐρανός, ὁ ἥλιος καὶ ἡ σελήνη συσκοτάσουσιν, καὶ τὰ ἄστρα δύσουσιν τὸ φέíος αὐτῶν. 11καὶ κύριος δώσει φωνὴν αὐτοῦ πρὸ προσώπου δυνάµεως αὐτοῦ, ὅτι πολλή ἐστιν σφόδρα ἡ παρεµβολὴ αὐτοῦ, ὅτι ἰσχυρὰ ἔργα λόγων αὐτοῦ· διότι µεγάλη ἡ ἡµέρα τοῦ κυρίου, µεγάλη καὶ ἐπιφανὴς σφόδρα, καὶ τίς ἔσται ἱκανὸς αὐτῇ; 12καὶ νῦν λέγει κύριος ὁ θεὸς ὑµῶν Ἐπιστράφητε πρός µε ἐξ ὅλης τῆς καρδίας ὑµῶν καὶ ἐν νηστείᾳ καὶ ἐν κλαυθµῷ καὶ ἐν κοπετῷ· 13καὶ διαρρήξατε τὰς καρδίας ὑµῶν καὶ µὴ τὰ ἱµάτια ὑµῶν καὶ ἐπιστράφητε πρὸς κύριον τὸν θεὸν ὑµῶν, ὅτι ἐλεήµων καὶ οἰκτίρµων ἐστίν, µακρόθυµος καὶ πολυέλεος καὶ µετανοῶν ἐπὶ ταῖς κακίαις. 14τίς οἶδεν εἰ ἐπιστρέψει καὶ µετανοήσει καὶ ὑπολείψεται ὀπίσω αὐτοῦ εὐλογίαν, θυσίαν καὶ σπονδὴν κυρίῳ τῷ θεῷ ἡµῶν; 15σαλπίσατε σάλπιíι ἐν Σιων, ἁγιάσατε νηστείαν, κηρύξατε θεραπείαν, 16συναγάγετε λαόν, ἁγιάσατε ἐκκλησίαν, ἐκλέξασθε πρεσβυτέρους, συναγάγετε νήπια θηλάζοντα µαστούς, ἐξελθάτω νυµφίος ἐκ τοῦ κοιτῶνος αὐτοῦ καὶ νύµφη ἐκ τοῦ παστοῦ αὐτῆς. 17ἀνὰ µέσον τῆς κρηπῖδος τοῦ θυσιαστηρίου κλαύσονται οἱ ἱερεῖς οἱ
λειτουργοῦντες κυρίῳ καὶ ἐροῦσιν Φεῖσαι, κύριε, τοῦ λαοῦ σου καὶ µὴ δῷς τὴν κληρονοµίαν σου εἰς ὄνειδος τοῦ κατάρξαι αὐτῶν ἔθνη, ὅπως µὴ εἴπωσιν ἐν τοῖς ἔθνεσιν Ποῦ ἐστιν ὁ θεὸς αὐτῶν;
18Καὶ ἐζήλωσεν κύριος τὴν γῆν αὐτοῦ καὶ ἐφείσατο τοῦ λαοῦ αὐτοῦ. 19καὶ ἀπεκρίθη κύριος καὶ εἶπεν τῷ λαῷ αὐτοῦ Ἰδοὺ ἐγὼ ἐξαποστέλλω ὑµῖν τὸν σῖτον καὶ τὸν οἶνον καὶ τὸ ἔλαιον, καὶ ἐµπλησθήσεσθε αὐτῶν, καὶ οὐ δώσω ὑµᾶς οὐκέτι εἰς ὀνειδισµὸν ἐν τοῖς ἔθνεσι· 20καὶ τὸν ἀπὸ βορρᾶ ἐκδιώξω ἀφ’ ὑµῶν καὶ ἐξώσω αὐτὸν εἰς γῆν ἄνυδρον καὶ ἀφανιῶ τὸ πρόσωπον αὐτοῦ εἰς τὴν θάλασσαν τὴν πρώτην καὶ τὰ ὀπίσω αὐτοῦ εἰς τὴν θάλασσαν τὴν ἐσχάτην, καὶ ἀναβήσεται ἡ σαπρία αὐτοῦ, καὶ ἀναβήσεται ὁ βρόµος αὐτοῦ, ὅτι ἐµεγάλυνεν τὰ ἔργα αὐτοῦ. 21θάρσει, γῆ, χαῖρε καὶ εὐφραίνου, ὅτι ἐµεγάλυνεν κύριος τοῦ ποιῆσαι. 22θαρσεῖτε, κτήνη τοῦ πεδίου, ὅτι βεβλάστηκεν πεδία τῆς ἐρήµου, ὅτι ξύλον ἤνεγκεν τὸν καρπὸν αὐτοῦ, ἄµπελος καὶ συκῆ ἔδωκαν τὴν ἰσχὺν αὐτῶν. 23καὶ τὰ τέκνα Σιων, χαίρετε καὶ εὐφραίνεσθε ἐπὶ τῷ κυρίῳ θεῷ ὑµῶν, διότι ἔδωκεν ὑµῖν τὰ βρώµατα εἰς δικαιοσύνην καὶ βρέξει ὑµῖν ὑετὸν πρόιµον καὶ ὄψιµον καθὼς ἔµπροσθεν, 24καὶ πλησθήσονται αἱ ἅλωνες σίτου, καὶ ὑπερεκχυθήσονται αἱ ληνοὶ οἴνου καὶ ἐλαίου. 25καὶ ἀνταποδώσω ὑµῖν ἀντὶ τῶν ἐτῶν, ὧν κατέφαγεν ἡ ἀκρὶς καὶ ὁ βροῦχος καὶ ἡ ἐρυσίβη καὶ ἡ κάµπη, ἡ δύναµίς µου ἡ µεγάλη, ἣν ἐξαπέστειλα εἰς ὑµᾶς· 26καὶ φάγεσθε ἐσθίοντες καὶ ἐµπλησθήσεσθε καὶ αἰνέσετε τὸ ὄνοµα κυρίου τοῦ θεοῦ ὑµῶν, ἃ ἐποίησεν µεθ’ ὑµῶν εἰς θαυµάσια, καὶ οὐ µὴ καταισχυνθῇ ὁ λαός µου εἰς τὸν αἰῶνα· 27καὶ ἐπιγνώσεσθε ὅτι ἐν µέσῳ τοῦ Ισραηλ ἐγώ εἰµι, καὶ ἐγὼ κύριος ὁ θεὸς ὑµῶν, καὶ οὐκ ἔστιν ἔτι πλὴν ἐµοῦ, καὶ οὐ µὴ καταισχυνθῶσιν οὐκέτι πᾶς ὁ λαός µου εἰς τὸν αἰῶνα.
3	1Καὶ ἔσται µετὰ ταῦτα καὶ ἐκχεῶ ἀπὸ τοῦ πνεύµατός µου ἐπὶ πᾶσαν σάρκα, καὶ
προφητεύσουσιν οἱ υἱοὶ ὑµῶν καὶ αἱ θυγατέρες ὑµῶν, καὶ οἱ πρεσβύτεροι ὑµῶν ἐνύπνια ἐνυπνιασθήσονται, καὶ οἱ νεανίσκοι ὑµῶν ὁράσεις ὄψονται· 2καὶ ἐπὶ τοὺς δούλους καὶ ἐπὶ τὰς δούλας ἐν ταῖς ἡµέραις ἐκείναις ἐκχεῶ ἀπὸ τοῦ πνεύµατός µου. 3καὶ δώσω τέρατα ἐν τῷ οὐρανῷ καὶ ἐπὶ τῆς γῆς, αἷµα καὶ πῦρ καὶ ἀτµίδα καπνοῦ· 4ὁ ἥλιος µεταστραφήσεται εἰς σκότος καὶ ἡ σελήνη εἰς αἷµα πρὶν ἐλθεῖν ἡµέραν κυρίου τὴν µεγάλην καὶ ἐπιφανῆ. 5καὶ ἔσται πᾶς, ὃς ἂν ἐπικαλέσηται τὸ ὄνοµα κυρίου, σωθήσεται· ὅτι ἐν τῷ ὄρει Σιων καὶ ἐν Ιερουσαληµ ἔσται ἀνασῳζόµενος, καθότι εἶπεν κύριος, καὶ εὐαíελιζόµενοι, οὓς κύριος προσκέκληται.
4	1Διότι ἰδοὺ ἐγὼ ἐν ταῖς ἡµέραις ἐκείναις καὶ ἐν τῷ καιρῷ ἐκείνῳ, ὅταν ἐπιστρέψω τὴν
αἰχµαλωσίαν Ιουδα καὶ Ιερουσαληµ, 2καὶ συνάξω πάντα τὰ ἔθνη καὶ κατάξω αὐτὰ εἰς τὴν κοιλάδα Ιωσαφατ καὶ διακριθήσοµαι πρὸς αὐτοὺς ἐκεῖ ὑπὲρ τοῦ λαοῦ µου καὶ τῆς κληρονοµίας µου Ισραηλ, οἳ διεσπάρησαν ἐν τοῖς ἔθνεσιν· καὶ τὴν γῆν µου καταδιείλαντο 3καὶ ἐπὶ τὸν λαόν µου ἔβαλον κλήρους καὶ ἔδωκαν τὰ παιδάρια πόρναις καὶ τὰ κοράσια ἐπώλουν ἀντὶ οἴνου καὶ ἔπινον. 4καὶ τί καὶ ὑµεῖς ἐµοί, Τύρος καὶ Σιδὼν καὶ πᾶσα Γαλιλαία ἀλλοφύλων; µὴ ἀνταπόδοµα ὑµεῖς ἀνταποδίδοτέ µοι; ἢ
µνησικακεῖτε ὑµεῖς ἐπ’ ἐµοὶ ὀξέως; καὶ ταχέως ἀνταποδώσω τὸ ἀνταπόδοµα ὑµῶν εἰς κεφαλὰς ὑµῶν,
5ἀνθ’ ὧν τὸ ἀργύριόν µου καὶ τὸ χρυσίον µου ἐλάβετε καὶ τὰ ἐπίλεκτά µου καὶ τὰ καλὰ εἰσηνέγκατε
εἰς τοὺς ναοὺς ὑµῶν 6καὶ τοὺς υἱοὺς Ιουδα καὶ τοὺς υἱοὺς Ιερουσαληµ ἀπέδοσθε τοῖς υἱοῖς τῶν Ἑλλήνων, ὅπως ἐξώσητε αὐτοὺς ἐκ τῶν ὁρίων αὐτῶν. 7ἰδοὺ ἐγὼ ἐξεγείρω αὐτοὺς ἐκ τοῦ τόπου, οὗ ἀπέδοσθε αὐτοὺς ἐκεῖ, καὶ ἀνταποδώσω τὸ ἀνταπόδοµα ὑµῶν εἰς κεφαλὰς ὑµῶν 8καὶ ἀποδώσοµαι τοὺς υἱοὺς ὑµῶν καὶ τὰς θυγατέρας ὑµῶν εἰς χεῖρας υἱῶν Ιουδα, καὶ ἀποδώσονται αὐτοὺς εἰς αἰχµαλωσίαν εἰς ἔθνος µακρὰν ἀπέχον, ὅτι κύριος ἐλάλησεν.
9Κηρύξατε ταῦτα ἐν τοῖς ἔθνεσιν, ἁγιάσατε πόλεµον, ἐξεγείρατε τοὺς µαχητάς· προσαγάγετε καὶ ἀναβαίνετε, πάντες ἄνδρες πολεµισταί. 10συγκόψατε τὰ ἄροτρα ὑµῶν εἰς ῥοµφαίας καὶ τὰ δρέπανα ὑµῶν εἰς σειροµάστας· ὁ ἀδύνατος λεγέτω ὅτι Ἰσχύω ἐγώ. 11συναθροίζεσθε καὶ εἰσπορεύεσθε, πάντα τὰ ἔθνη κυκλόθεν, καὶ συνάχθητε ἐκεῖ· ὁ πραῢς ἔστω µαχητής. 12ἐξεγειρέσθωσαν καὶ ἀναβαινέτωσαν πάντα τὰ ἔθνη εἰς τὴν κοιλάδα Ιωσαφατ, διότι ἐκεῖ καθιῶ τοῦ διακρῖναι πάντα τὰ ἔθνη κυκλόθεν.
13ἐξαποστείλατε δρέπανα, ὅτι παρέστηκεν τρύγητος· εἰσπορεύεσθε πατεῖτε, διότι πλήρης ἡ ληνός· ὑπερεκχεῖται τὰ ὑπολήνια, ὅτι πεπλήθυνται τὰ κακὰ αὐτῶν. 14ἦχοι ἐξήχησαν ἐν τῇ κοιλάδι τῆς δίκης, ὅτι ἐíὺς ἡµέρα κυρίου ἐν τῇ κοιλάδι τῆς δίκης. 15ὁ ἥλιος καὶ ἡ σελήνη συσκοτάσουσιν, καὶ οἱ ἀστέρες δύσουσιν φέíος αὐτῶν. 16ὁ δὲ κύριος ἐκ Σιων ἀνακεκράξεται καὶ ἐξ Ιερουσαληµ δώσει φωνὴν αὐτοῦ, καὶ σεισθήσεται ὁ οὐρανὸς καὶ ἡ γῆ· ὁ δὲ κύριος φείσεται τοῦ λαοῦ αὐτοῦ, καὶ ἐνισχύσει κύριος τοὺς υἱοὺς Ισραηλ. 17καὶ ἐπιγνώσεσθε διότι ἐγὼ κύριος ὁ θεὸς ὑµῶν ὁ κατασκηνῶν ἐν Σιων ἐν ὄρει ἁγίῳ µου· καὶ ἔσται Ιερουσαληµ πόλις ἁγία, καὶ ἀλλογενεῖς οὐ διελεύσονται δι’ αὐτῆς οὐκέτι. 18καὶ ἔσται ἐν τῇ ἡµέρᾳ ἐκείνῃ ἀποσταλάξει τὰ ὄρη γλυκασµόν, καὶ οἱ βουνοὶ ῥυήσονται γάλα, καὶ πᾶσαι αἱ ἀφέσεις Ιουδα ῥυήσονται ὕδατα, καὶ πηγὴ ἐξ οἴκου κυρίου ἐξελεύσεται καὶ ποτιεῖ τὸν χειµάρρουν τῶν σχοίνων. 19Αἴγυπτος εἰς ἀφανισµὸν ἔσται, καὶ ἡ Ιδουµαία εἰς πεδίον ἀφανισµοῦ ἔσται ἐξ ἀδικιῶν υἱῶν Ιουδα, ἀνθ’ ὧν ἐξέχεαν αἷµα δίκαιον ἐν τῇ γῇ αὐτῶν. 20ἡ δὲ Ιουδαία εἰς τὸν αἰῶνα κατοικηθήσεται καὶ Ιερουσαληµ εἰς γενεὰς γενεῶν. 21καὶ ἐκδικήσω τὸ αἷµα αὐτῶν καὶ οὐ µὴ ἀθῳώσω. καὶ κύριος κατασκηνώσει ἐν Σιων.
