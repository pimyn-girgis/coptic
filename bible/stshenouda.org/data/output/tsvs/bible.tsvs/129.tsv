book	chapter	chapter-zfilled	verse	testament	testament-indexed	section	section-indexed	section-indexed-no-testament	book-indexed	Bohairic	Sahidic	English	Greek	Fayyumic	Akhmimic	OldBohairic	Mesokemic	DialectP	Lycopolitan
Job	12	12	1	OT	1. OT	Poetic Books	3. Poetic Books	03. Poetic Books	02. Job	ⲁϥⲉ̀ⲣⲟⲩⲱ ⲛ̀ϫⲉ ⲓⲱⲃ ⲡⲉϫⲁϥ	ⲁ ⲓ̈ⲱⲃ ⲇⲉ ⲟⲩⲱϣⲃ ⲉϥϫⲱ ⲙ̅ⲙⲟⲥ	And Job answered and said,	Ὑπολαβὼν δὲ Ιωβ λέγει						
Job	12	12	2	OT	1. OT	Poetic Books	3. Poetic Books	03. Poetic Books	02. Job	ϫⲉ ⲓⲧⲁ ⲛ̀ⲑⲱⲧⲉⲛ ϩⲁⲛⲣⲱⲙⲓ ⲟⲩⲟϩ ⲁⲥⲛⲁⲙⲟⲩ ⲛⲉⲙⲱⲧⲉⲛ ⲛ̀ϫⲉ ϯⲥⲟⲫⲓⲁ	ϫⲉ ⲉⲓⲧⲁ ⲛ̅ⲧⲉⲧⲛ̅ ϩⲉⲛⲣⲱⲙⲉ. ⲙⲏ ⲉⲣⲉ ⲧⲥⲟⲫⲓⲁ ⲛⲁⲙⲟⲩ ⲛⲙ̅ⲙⲏⲧⲛ̅.	So then ye alone are men, and wisdom shall die with you?	Εἶτα ὑµεῖς ἐστε ἄνθρωποι· ἦ µεθ’ ὑµῶν τελευτήσει σοφία.						
Job	12	12	3	OT	1. OT	Poetic Books	3. Poetic Books	03. Poetic Books	02. Job	ⲁ̀ⲛⲟⲕ ⲙⲉⲛ ϩⲱ ⲟⲩⲟⲛ ϩⲏⲧ ⲙ̀ⲙⲟⲓ ⲙ̀ⲡⲉⲧⲉⲛⲣⲏϯ	ⲟⲩⲛ ϩⲏⲧ ϩⲱ ⲙ̅ⲙⲟⲓ ⲛ̅ⲧⲉⲧⲛ̅ϩⲉ.	But I also have a heart as well as you.	κἀµοὶ µὲν καρδία καθ’ ὑµᾶς ἐστιν.						
Job	12	12	4	OT	1. OT	Poetic Books	3. Poetic Books	03. Poetic Books	02. Job	ⲟⲩⲣⲱⲙⲓ ⲅⲁⲣ ⲛ̀ⲑⲙⲏⲓ ⲟⲩⲟϩ ⲛ̀ⲁⲧⲁⲣⲓⲕⲓ ⲁϥϣⲱⲡⲓ ⲉ̀ⲡⲥⲱⲃⲓⲁ	ⲁⲩⲟⲩⲇⲓⲕⲁⲓⲟⲥ ⲅⲁⲣ ⲛ̅ⲣⲱⲙⲉ ⲁⲩⲱ ⲛ̅ⲥⲱⲧⲡ̅ ϣⲱⲡⲉ ⲛ̅ⲥⲱⲃⲉ.	For a righteous and blameless man has become a subject for mockery.	δίκαιος γὰρ ἀνὴρ καὶ ἄµεµπτος ἐγενήθη εἰς χλεύασµα·						
Job	12	12	5	OT	1. OT	Poetic Books	3. Poetic Books	03. Poetic Books	02. Job	ⲁⲩⲥⲉⲃⲧⲱⲧϥ ⲅⲁⲣ ⲉ̀ⲟⲩⲭⲣⲟⲛⲟⲥ ⲉϥⲑⲏϣ ⲉ̀ⲑⲣⲉϥϩⲉⲓ ϧⲁ ⲡⲉⲣϣⲓϣⲓ ⲛ̀ϩⲁⲛⲕⲉⲭⲱⲟⲩⲛⲓ ⲟⲩⲟϩ ⲛ̀ⲧⲟⲩϩⲱⲗⲉⲙ ⲙ̀ⲡⲉϥⲏⲓ ⲛ̀ϫⲉ ϩⲁⲛⲁⲛⲟⲙⲟⲥ	ⲁⲩⲥⲃ̅ⲧⲱⲧϥ̅ ⲅⲁⲣ ⲉⲩⲟⲉⲓϣ ⲉϥⲧⲏϣ ⲉϩⲉ ϩⲓⲧⲛ̅ ϩⲉⲛⲕⲟⲟⲩⲉ.	For it had been ordained that he should fall under others at the appointed time, and that his houses should be spoiled by transgressors:	εἰς χρόνον γὰρ τακτὸν ἡτοίµαστο πεσεῖν ὑπὸ ἄMους οἴκους τε αὐτοῦ ἐκπορθεῖσθαι ὑπὸ ἀνόµων.						
Job	12	12		OT	1. OT	Poetic Books	3. Poetic Books	03. Poetic Books	02. Job	ⲁⲗⲗⲁ ⲙ̀ⲡⲉⲛⲑⲣⲉϥⲭⲁϩⲑⲏϥ ⲛ̀ϫⲉ ϩⲗⲓ ⲛ̀ⲥⲁ ⲙ̀ⲡⲉⲧϩⲱⲟⲩ ϫⲉ ϥⲛⲁϣⲱⲡⲓ ⲉϥⲧⲟⲩⲃⲏⲟⲩⲧ ⲛⲏ ⲧⲏⲣⲟⲩ ⲉⲧϯϫⲱⲛⲧ ⲙ̀ⲡϭ̅ⲥ̅ ⲙⲏ ⲛ̀ⲑⲱⲟⲩ ϩⲱⲟⲩ ⲥⲉⲛⲁⲉⲣⲉⲧⲁⲛ ⲉ̀ⲣⲱⲟⲩ ⲁⲛ	ⲉⲧⲣⲉⲩϣⲱⲗ ⲛ̅ⲛⲉϥⲏⲓ ϩⲓⲧⲛ̅ ⲛ̅ⲁⲛⲟⲙⲟⲥ. ⲙ̅ⲙⲟⲛ ⲇⲉ ⲙ̅ⲡⲣ̅ⲧⲣⲉ ⲗⲁⲁⲩ ⲙ̅ⲡⲟⲛⲉⲣⲟⲥ ⲙⲉⲉⲩⲉ ⲉⲣ̅ⲃⲟⲗ. ⲛⲁⲓ ⲉⲧϯⲛⲟⲩϭⲥ̅ ⲙ̅ⲡϫⲟⲉⲓⲥ. ⲙⲏ ⲛ̅ⲧⲉⲩⲕⲉϩⲉⲧⲁⲥⲓⲥ ⲛⲁϣⲱⲡⲉ ⲁⲛ.	let not however any one trust that, being evil, he shall be held guiltless, (6) even as many as provoke the Lord, as if there were indeed to be no inquisition made of them.	οὐ µὴν δὲ ἀλλὰ µηδεὶς πεποιθέτω πονηρὸς ὢν ἀθῷος ἔσεσθαι, ὅσοι παροργίζουσιν τὸν κύριον, ὡς οὐχὶ καὶ ἔτασις αὐτῶν ἔσται.						
Job	12	12	7	OT	1. OT	Poetic Books	3. Poetic Books	03. Poetic Books	02. Job	ⲁⲗⲗⲁ ϣⲉⲛ ⲛⲓⲑⲉⲃⲛⲱⲟⲩⲓ ⲉ̀ϣⲱⲡ ⲛ̀ⲧⲟⲩϫⲟⲥ ⲛⲁⲕ ⲓⲉ ⲛⲓϩⲁⲗⲁϯ ⲛ̀ⲧⲉ ⲧⲫⲉ ⲉ̀ϣⲱⲡ ⲛ̀ⲧⲟⲩⲧⲁⲙⲟⲕ	(ⲍ̅) ⲁⲗⲗⲁ ⲙⲁϫⲛⲉ ⲛ̅ⲧⲃ̅ⲛⲟⲟⲩⲉ ⲉⲩϣⲁⲛϫⲟⲟⲥ ⲛⲁⲕ. ⲛ̅ϩⲁⲗⲁⲁⲧⲉ ⲛ̅ⲧⲡⲉ ⲉⲩϣⲁⲛⲧⲁⲙⲟⲕ.	But ask now the beasts, if they may speak to thee; and the birds of the air, if they may declare to thee.	ἀλλὰ δὴ ἐπερώτησον τετράποδα ἐάν σοι εἴπωσιν, πετεινὰ δὲ οὐρανοῦ ἐάν σοι ἀπαγγείλωσιν·						
Job	12	12	8	OT	1. OT	Poetic Books	3. Poetic Books	03. Poetic Books	02. Job	ⲫⲓⲣⲓ ⲇⲉ ϧⲁⲧⲉⲛ ⲡⲕⲁϩⲓ ⲉ̀ϣⲱⲡ ⲛ̀ⲧⲉϥϫⲟⲥ ⲛⲁⲕ ⲟⲩⲟϩ ⲛ̀ⲧⲟⲩⲫⲓⲣⲓ ϧⲁⲧⲟⲧⲕ ⲛ̀ϫⲉ ⲛⲓⲧⲉⲃⲧ ⲛ̀ⲧⲉ ⲫⲓⲟⲙ	ⲁϫⲓⲥ ⲇⲉ ⲙ̅ⲡⲕⲁϩ ⲉϥϣⲁⲛⲟⲩⲱϣⲃ̅ ⲛⲁⲕ.	Tell the earth, if it may speak to thee: and the fishes of the sea shall explain to thee.	ἐκδιήγησαι δὲ γῇ ἐάν σοι φράσῃ, καὶ ἐξηγήσονταί σοι οἱ ἰχθύες τῆς θαλάσσης.						
Job	12	12	9	OT	1. OT	Poetic Books	3. Poetic Books	03. Poetic Books	02. Job	ⲛⲓⲙ ⲉⲧⲉ ⲙ̀ⲡⲉϥⲉⲙⲓ ϧⲉⲛ ⲛⲁⲓ ⲧⲏⲣⲟⲩ ϫⲉ ⲧϫⲓϫ ⲙ̀ⲡϭ̅ⲥ̅ ⲁⲥⲑⲁⲙⲓⲉ ⲛⲁⲓ		Who then has not known in all these things, that the hand of the Lord has made them?	τίς οὐκ ἔγνω ἐν πᾶσι τούτοις ὅτι χεὶρ κυρίου ἐποίησεν ταῦτα;						
Job	12	12	10	OT	1. OT	Poetic Books	3. Poetic Books	03. Poetic Books	02. Job	ⲙⲏ ⲁⲩⲭⲏ ⲁⲛ ϧⲉⲛ ⲛⲉϥϫⲓϫ ⲛ̀ϫⲉ ⲛⲓⲯⲩⲭⲏ ⲛ̀ⲧⲉ ⲛⲏ ⲉⲧⲟⲛϧ ⲧⲏⲣⲟⲩ ⲛⲉⲙ ⲡⲓⲡⲛ̅ⲁ̅ ⲛ̀ⲧⲉ ⲣⲱⲙⲓ ⲛⲓⲃⲉⲛ	ⲙⲏ ⲉⲣⲉ ⲧⲉⲯⲩⲭⲏ ⲛ̅ⲛⲉⲧⲟⲛϩ̅ ⲧⲏⲣⲟⲩ ⲁⲛ ⲛ̅ⲧⲟⲟⲧϥ̅. ⲁⲩⲱ ⲡⲉⲡⲛ̅ⲁ̅ ⲛⲣⲱⲙⲉ ⲛⲓⲙ.	Whereas the life of all living things is in his hand, and the breath of every man.	εἰ µὴ ἐν χειρὶ αὐτοῦ ψυχὴ πάντων τῶν ζώντων καὶ πνεῦµα παντὸς ἀνθρώπου;						
Job	12	12	11	OT	1. OT	Poetic Books	3. Poetic Books	03. Poetic Books	02. Job	ⲡⲓⲛⲟⲩⲥ ⲙⲉⲛ ⲅⲁⲣ ⲉⲧϧⲟⲧϧⲉⲧ ⲛ̀ⲛⲓⲥⲁϫⲓ ϯϣⲃⲱⲃⲓ ⲇⲉ ⲉⲧϫⲉⲙϯⲡⲓ ⲛ̀ⲛⲓϧⲣⲏⲟⲩⲓ	ⲡϩⲏⲧ ⲙⲉⲛ ⲅⲁⲣ ⲉϣⲁϥⲙⲉϣⲧ̅ ⲛ̅ϣⲁϫⲉ. ⲧⲉϣⲟⲩⲱⲃⲉ ⲇⲉ ϣⲁⲥⲧⲉⲡ ⲛ̅ϭⲓ ⲟⲩⲱⲙ.	For the ear tries words, and the palate tastes meats.	οὖς µὲν γὰρ ῥήµατα διακρίνει, λάρυγξ δὲ σῖτα γεύεται.						
Job	12	12	12	OT	1. OT	Poetic Books	3. Poetic Books	03. Poetic Books	02. Job	ⲙⲏ ⲁⲣⲉ ϯⲥⲟⲫⲓⲁ ϣⲟⲡ ϧⲉⲛ ⲟⲩⲛⲓϣϯ ⲛ̀ⲭⲣⲟⲛⲟⲥ ϯⲉⲡⲓⲥⲧⲏⲙⲏ ⲇⲉ ⲁⲥϧⲉⲛ ⲟⲩⲛⲓϣϯ ⲛ̀ϫⲓⲛⲱⲛϧ	ⲉⲣⲉ ⲧⲥⲟⲫⲓⲁ ϩⲛ̅ ⲟⲩⲛⲟϭ ⲛ̅ⲟⲩⲟⲉⲓϣ. ⲁⲩⲱ ⲧⲉⲥⲃⲱ ϩⲛ̅ ⲟⲩⲛⲟϭ ⲛⲁϩⲉ.	In length of time is wisdom, and in long life knowledge.	ἐν πολλῷ χρόνῳ σοφία, ἐν δὲ πολλῷ βίῳ ἐπιστήµη.						
Job	12	12	13	OT	1. OT	Poetic Books	3. Poetic Books	03. Poetic Books	02. Job	ⲁⲣⲉ ϯⲥⲟⲫⲓⲁ ⲭⲏ ϧⲁⲧⲟⲧϥ ⲛⲉⲙ ϯϫⲟⲙ ⲫⲱϥ ⲡⲉ ⲡⲓⲥⲟϭⲛⲓ ⲛⲉⲙ ⲡⲓⲕⲁϯ	ⲉⲣⲉ ⲧⲥⲟⲫⲓⲁ ϩⲁϩⲧⲏϥ ⲙⲛ̅ ⲧϭⲟⲙ. ⲡⲱϥ ⲡⲉ ⲡϣⲟϫⲛⲉ ⲙⲛ̅ ⲧⲙⲛ̅ⲧⲣⲙ̅ⲛ̅ϩⲏⲧ.	With him are wisdom and power, with him counsel and understanding.	παρ’ αὐτῷ σοφία καὶ δύναµις, αὐτῷ βουλὴ καὶ σύνεσις.						
Job	12	12	14	OT	1. OT	Poetic Books	3. Poetic Books	03. Poetic Books	02. Job	ⲉ̀ϣⲱⲡ ⲁϥϣⲁⲛⲥⲱⲥ ⲛⲉⲙ ⲡⲉⲧⲛⲁϣⲕⲱⲧ ⲁϥϣⲁⲛϣⲑⲁⲙ ⲉ̀ϩⲣⲉⲛ ⲛⲓⲣⲱⲙⲓ ⲛⲓⲙ ⲉⲧⲛⲁϣ̀ⲟⲩⲱⲛ	ⲉϥϣⲁⲛϣⲁⲛϣⲟⲣϣⲣ̅ ⲛⲓⲙ ⲡⲉⲧⲛⲁⲕⲱⲧ. ⲉϥϣⲁⲛϣⲧⲁⲙ ⲉⲣⲉⲛ ⲛ̅ⲣⲱⲙⲉ ⲛⲓⲙ ⲡⲉⲧⲛⲁϣⲟⲩⲱⲛ ⲛ̅ⲣⲱⲟⲩ.	If he should cast down, who will build up? if he should shut up against man, who shall open?	ἐὰν καταβάλῃ, τίς οἰκοδοµήσει; ἐὰν κλείσῃ κατὰ ἀνθρώπων, τίς ἀνοίξει;						
Job	12	12	15	OT	1. OT	Poetic Books	3. Poetic Books	03. Poetic Books	02. Job	ⲁϥϣⲁⲛⲧⲁϩⲛⲟ ⲙ̀ⲡⲓⲙⲱⲟⲩ ϥⲛⲁⲧϣⲟⲩⲓⲟ ⲙ̀ⲡⲓⲕⲁϩⲓ ⲁϥϣⲁⲛⲭⲁ ϩⲣⲁϥ ⲛⲁϥ ϥⲛⲁⲧⲁⲕⲟϥ ⲉ̀ⲁϥⲟⲩⲟϫⲡϥ	ⲉϥϣⲁⲛⲧⲙ̅ⲛ ⲡⲙⲟⲟⲩ ⲉϥⲛⲁⲧⲣⲉ ⲡⲕⲁϩ ϣⲟⲟⲩⲉ. ⲁⲩⲱ ⲉϥϣⲁⲛⲕⲁⲁϥ ϩⲓϫⲱϥ ⲁϥⲧⲁⲕⲟϥ ⲏ ⲁϥϣⲣ̅ϣⲱⲣϥ̅.	If he should withhold the water, he will dry the earth: and if he should let it loose, he overthrows and destroys it.	ἐὰν κωλύσῃ τὸ ὕδωρ, ξηρανεῖ τὴν γῆν· ἐὰν δὲ ἐπαφῇ, ἀπώλεσεν αὐτὴν καταστρέψας.						
Job	12	12	16	OT	1. OT	Poetic Books	3. Poetic Books	03. Poetic Books	02. Job	ⲫⲱϥ ⲡⲉ ⲡⲓⲁⲙⲁϩⲓ ⲛⲉⲙ ϯϫⲟⲙ ⲫⲱϥ ⲡⲉ ⲡⲓⲉⲙⲓ ⲛⲉⲙ ⲡⲓⲕⲁϯ	ⲉⲣⲉ ⲧϭⲟⲙ ϩⲁϩⲧⲏϥ ⲙⲛ̅ ⲧⲛⲟⲙⲧⲉ. ⲧⲱϥ ⲧⲉ ⲧⲉⲥⲃⲱ ⲙⲛ̅ ⲧⲙⲛ̅ⲧⲥⲁⲃⲉ.	With him are strength and power: he has knowledge and understanding.	παρ’ αὐτῷ κράτος καὶ ἰσχύς, αὐτῷ ἐπιστήµη καὶ σύνεσις.						
Job	12	12	17	OT	1. OT	Poetic Books	3. Poetic Books	03. Poetic Books	02. Job	ⲫⲏ ⲉⲧⲱⲗⲓ ⲛ̀ⲛⲓⲣⲉϥⲉⲣⲥⲟϭⲛⲓ ⲛ̀ⲉⲭⲙⲁⲗⲱⲧⲟⲥ ⲛⲓⲣⲉϥϯϩⲁⲡ ⲇⲉ ⲛ̀ⲧⲉ ⲡⲕⲁϩⲓ ⲁϥⲑⲣⲟⲩⲧⲱⲙⲧ	ⲡⲉⲧϫⲟⲟⲩ ⲛ̅ⲛ̅ⲉⲓⲃⲟⲩⲗⲉⲩⲧⲏⲥ ⲛ̅ⲁⲓⲭⲙⲁⲗⲱⲧⲟⲥ. ⲁϥⲡⲱϣⲥ̅ ⲇⲉ ⲛ̅ⲛ̅ⲣⲉϥϯϩⲁⲡ ⲙ̅ⲡⲕⲁϩ.	He leads counsellors away captive, and maddens the judges of the earth.	διάγων βουλευτὰς αἰχµαλώτους, κριτὰς δὲ γῆς ἐξέστησεν.						
Job	12	12	18	OT	1. OT	Poetic Books	3. Poetic Books	03. Poetic Books	02. Job	ⲫⲏ ⲉⲧⲑϩⲉⲙⲥⲟ ⲛ̀ϩⲁⲛⲟⲩⲣⲱⲟⲩ ϩⲓϫⲉⲛ ϩⲁⲛⲑⲣⲟⲛⲟⲥ ⲟⲩⲟϩ ⲁϥⲙⲟⲩⲣ ⲛ̀ⲛⲟⲩϯⲡⲓ ⲛ̀ⲟⲩⲙⲟϫϧ	ⲡⲉⲧⲑⲙ̅ⲥⲟ ⲛ̅ⲛⲉⲣ̅ⲣⲱⲟⲩ ⲉϫⲛ̅ ⲛⲉⲩⲑⲣⲟⲛⲟⲥ.	He seats kings upon thrones, and girds their loins with a girdle.	καθιζάνων βασιλεῖς ἐπὶ θρόνους καὶ περιέδησεν ζώνῃ ὀσφύας αὐτῶν.						
Job	12	12	19	OT	1. OT	Poetic Books	3. Poetic Books	03. Poetic Books	02. Job	ⲫⲏ ⲉⲧⲟⲩⲱⲣⲡ ⲛ̀ϩⲁⲛⲟⲩⲏⲃ ⲛ̀ⲉⲭⲙⲁⲗⲱⲧⲟⲥ ⲛⲓϫⲱⲣⲓ ⲇⲉ ⲛ̀ⲧⲉ ⲡⲕⲁϩⲓ ⲁϥⲟⲩⲟϫⲡⲟⲩ	ⲡⲉⲧϫⲟⲟⲩ ⲛ̅ⲛ̅ⲟⲩⲏⲏⲃ ⲛ̅ⲁⲓⲭⲙⲁⲗⲱⲧⲟⲥ. ⲁϥϣⲟⲣϣⲣ̅ ⲇⲉ ⲛ̅ⲛ̅ⲇⲏⲛⲁⲥⲧⲏⲥ ⲙ̅ⲡⲕⲁϩ.	He sends away priests into captivity, and overthrows the mighty ones of the earth.	ἐξαποστέλλων ἱερεῖς αἰχµαλώτους, δυνάστας δὲ γῆς κατέστρεψεν.						
Job	12	12	20	OT	1. OT	Poetic Books	3. Poetic Books	03. Poetic Books	02. Job	ⲫⲏ ⲉⲧϣⲱⲡⲧ ⲛ̀ⲛⲓⲥⲫⲟⲧⲟⲩ ⲛ̀ⲧⲉ ⲛⲓⲡⲓⲥⲧⲟⲥ ⲡⲕⲁϯ ⲛ̀ⲧⲉ ⲛⲓⲡⲣⲉⲥⲃⲩⲧⲉⲣⲟⲥ ⲁϥⲉⲙⲓ ⲉ̀ⲣⲟϥ	ⲡⲉⲧϣⲓⲃⲉ ⲛ̅ⲛⲉⲥⲡⲟⲧⲟⲩ ⲛ̅ⲙ̅ⲡⲓⲥⲧⲟⲥ. ⲁϥⲉⲓⲙⲉ ⲇⲉ ⲉⲧⲙⲛ̅ⲧⲥⲁⲃⲉ ⲛ̅ⲛ̅ϩⲉⲗⲗⲟ.	He changes the lips of the trusty, and he knows the understanding of the elders.	διαλλάσσων χείλη πιστῶν, σύνεσιν δὲ πρεσβυτέρων ἔγνω.						
Job	12	12	21	OT	1. OT	Poetic Books	3. Poetic Books	03. Poetic Books	02. Job	ⲫⲏ ⲉⲧϫⲱϣ ⲛ̀ⲟⲩϣⲱϣ ⲉ̀ϫⲉⲛ ϩⲁⲛⲁⲣⲭⲱⲛ ⲛⲏ ⲇⲉ ⲉⲧⲑⲉⲃⲓⲏⲟⲩⲧ ⲁϥⲧⲁⲗϭⲱⲟⲩ	ⲁϥⲧⲁⲗϭⲟ ⲇⲉ ⲛ̅ⲛⲉⲑⲃ̅ⲃⲓⲏⲩ.	He pours dishonour upon princes, and heals the lowly.	ἐκχέων ἀτιµίαν ἐπ’ ἄρχοντας,ταπεινοὺς δὲ ἰάσατο.						
Job	12	12	22	OT	1. OT	Poetic Books	3. Poetic Books	03. Poetic Books	02. Job	ⲫⲏ ⲉⲧϭⲱⲣⲡ ⲛ̀ⲛⲏ ⲉⲧϣⲏⲕ ⲉ̀ⲃⲟⲗ ϧⲉⲛ ⲡⲭⲁⲕⲓ ⲁϥⲓⲛⲓ ⲇⲉ ⲉ̀ⲃⲟⲗ ⲙ̀ⲫⲟⲩⲱⲓⲛⲓ ⲛ̀ϯϧⲏⲓⲃⲓ ⲛ̀ⲧⲉ ⲫⲙⲟⲩ ⲫⲏ ⲉⲧⲥⲱⲣⲉⲙ ⲛ̀ϩⲁⲛϣⲗⲱⲗ ⲟⲩⲟϩ ⲉⲧⲧⲁⲕⲟ ⲙ̀ⲙⲱⲟⲩ	ⲡⲉⲧϭⲱⲗⲡ̅ ⲉⲃⲟⲗ ⲛ̅ⲛⲉⲧϫⲏⲕ ⲙ̅ⲡⲕⲁⲕⲉ. ⲁϥⲉⲓⲙⲉ ⲇⲉ ⲉⲡⲟⲩⲟⲉⲓⲛ ⲛ̅ⲛ̅ϩⲁⲓⲃⲉⲥ ⲛ̅ⲛⲉⲧⲡ̅ⲗⲁⲛⲁ.	Revealing deep things out of darkness: and he has brought into light the shadow of death. (23) Causing the nations to wander, and destroying them:	ἀνακαλύπτων βαθέα ἐκ σκότους, ἐξήγαγεν δὲ εἰς φῶς σκιὰν θανάτου.						
Job	12	12		OT	1. OT	Poetic Books	3. Poetic Books	03. Poetic Books	02. Job	ⲉϥϣⲧⲟ ⲛ̀ϩⲁⲛⲉⲑⲛⲟⲥ ⲉ̀ⲡⲉⲥⲏⲧ ⲟⲩⲟϩ ⲉϥϭⲓⲙⲱⲓⲧ ϧⲁϫⲱⲟⲩ		overthrowing the nations, and leading them away.	πλανῶν ἔθνη καὶ ἀπολλύων αὐτά,καταστρωννύων ἔθνη καὶ καθοδηγῶν αὐτά.						
Job	12	12	24	OT	1. OT	Poetic Books	3. Poetic Books	03. Poetic Books	02. Job	ⲫⲏ ⲉⲧϣⲱⲃⲧ ⲛ̀ⲛⲓϩⲏⲧ ⲛ̀ⲧⲉ ⲛⲓⲁⲣⲭⲱⲛ ⲛ̀ⲧⲉ ⲡⲕⲁϩⲓ ⲁϥⲥⲟⲣⲙⲟⲩ ⲇⲉ ϧⲉⲛ ⲟⲩⲙⲱⲓⲧ ⲛ̀ⲥⲉⲥⲱⲟⲩⲛ ⲙ̀ⲙⲟϥ ⲁⲛ	ⲡⲉⲧϣⲓⲃⲉ ⲛ̅ⲛ̅ϩⲏⲧ ⲛ̅ⲛ̅ⲁⲣⲭⲱⲛ ⲙ̅ⲡⲕⲁϩ. ⲁϥⲥⲟⲣⲙⲟⲩ ⲇⲉ ϩⲛ̅ ⲟⲩϩⲓⲏ ⲛ̅ⲥⲉⲥⲟⲟⲩⲛ ⲙ̅ⲙⲟⲥ ⲁⲛ.	Perplexing the minds of the princes of the earth: and he causes them to wander in a way, they have not known, saying,	διαλλάσσων καρδίας ἀρχόντων γῆς, ἐπλάνησεν δὲ αὐτοὺς ὁδῷ, ᾗ οὐκ ᾔδεισαν·						
Job	12	12	25	OT	1. OT	Poetic Books	3. Poetic Books	03. Poetic Books	02. Job	ⲉⲩⲉ̀ϫⲟⲙϫⲉⲙ ⲉ̀ⲟⲩⲭⲁⲕⲓ ⲟⲩⲟϩ ⲟⲩⲟⲩⲱⲓⲛⲓ ⲁⲛ ⲉⲩⲉ̀ⲥⲱⲣⲉⲙ ⲇⲉ ⲙ̀ⲫⲣⲏϯ ⲙ̀ⲫⲏ ⲉⲧⲑⲁϧⲓ	ⲉⲩⲉϭⲟⲙϭⲙ̅ ⲇⲉ ϩⲙ̅ ⲡⲕⲁⲕⲉ ϩⲙ̅ ⲡⲟⲩⲟⲉⲓⲛ ⲁⲛ. ⲉⲩⲉⲥⲱⲣⲙ̅ ⲇⲉ ⲛ̅ⲑⲉ ⲛ̅ⲛⲉⲧⲧⲁϩⲉ.	Let them grope in darkness, and let there be no light, and let them wander as a drunken man.	ψηλαφήσαισαν σκότος καὶ µὴ φῶς, πλανηθείησαν δὲ ὥσπερ ὁ µεθύων.						
Job	13	13	1	OT	1. OT	Poetic Books	3. Poetic Books	03. Poetic Books	02. Job	ϩⲏⲡⲡⲉ ⲓⲥ ⲛⲁⲓ ⲁϥⲛⲁⲩ ⲉ̀ⲣⲱⲟⲩ ⲛ̀ϫⲉ ⲡⲁⲃⲁⲗ ⲟⲩⲟϩ ⲁϥⲥⲟⲑⲙⲟⲩ ⲛ̀ϫⲉ ⲡⲁⲙⲁϣϫ	ⲉⲓⲥ ϩⲏⲏⲧⲉ ⲁ ⲡⲁⲃⲁⲗ ⲛⲁⲩ ⲉⲛⲁⲓ. ⲁⲩⲱ ⲁ ⲡⲙⲁⲁϫⲉ ⲥⲟⲧⲙⲟⲩ.	Behold, mine eye has seen these things, and mine ear has heard them.	ἰδοὺ ταῦτα ἑώρακέν µου ὁ ὀφθαλµὸς καὶ ἀκήκοέν µου τὸ οὖς·						
Job	13	13	2	OT	1. OT	Poetic Books	3. Poetic Books	03. Poetic Books	02. Job	ⲟⲩⲟϩ ϯⲥⲱⲟⲩⲛ ϩⲱ ⲛ̀ⲛⲏ ⲉⲧⲉⲧⲉⲛⲥⲱⲟⲩⲛ ⲙ̀ⲙⲱⲟⲩ ⲟⲩⲟϩ ϯⲟⲓ ⲛ̀ⲁⲧⲕⲁϯ ⲁⲛ ⲉ̀ϩⲟⲧⲉⲣⲱⲧⲉⲛ	ⲁⲩⲱ ϯⲥⲟⲟⲩⲛ ⲛ̅ⲛⲉⲧⲉⲧⲛ̅ⲥⲟⲟⲩⲛ ⲙ̅ⲙⲟⲟⲩ. ⲁⲩⲱ ⲁⲛⲅ̅ ⲟⲩⲁⲑⲏⲧ ⲁⲛ ⲛ̅ϩⲟⲩⲟ ⲉⲣⲱⲧⲛ̅.	And I know all that ye too know; and I have not less understanding than you.	καὶ οἶδα ὅσα καὶ ὑµεῖς ἐπίστασθε, καὶ οὐκ ἀσυνετώτερός εἰµι ὑµῶν.						
Job	13	13	3	OT	1. OT	Poetic Books	3. Poetic Books	03. Poetic Books	02. Job	ⲙ̀ⲙⲟⲛ ⲇⲉ ⲁⲗⲗⲁ ⲁ̀ⲛⲟⲕ ϯⲛⲁⲥⲁϫⲓ ⲛⲁϩⲣⲉⲛ ⲡϭ̅ⲥ̅ ϯⲛⲁⲥⲟϩⲓ ⲇⲉ ⲙ̀ⲡⲉϥⲙ̀ⲑⲟ ⲓⲥϫⲉ ϥⲛⲁⲟⲩⲱϣ	ⲙ̅ⲙⲟⲛ ⲇⲉ ⲁⲗⲗⲁ ϯⲛⲁϣⲁϫⲉ ⲙⲛ̅ ⲡϫⲟⲉⲓⲥ. ϯⲛⲁϫⲡⲓⲟ ⲇⲉ ⲙ̅ⲡⲉϥⲙ̅ⲧⲟ ⲉⲃⲟⲗ ⲉϣⲱⲡⲉ ⲉϩⲛⲁϥ.	Nevertheless I will speak to the Lord, and I will reason before him, if he will.	οὐ µὴν δὲ ἀλλ’ ἐγὼ πρὸς κύριον λαλήσω, ἐλέγξω δὲ ἐναντίον αὐτοῦ ἐὰν βούληται.						
Job	13	13	4	OT	1. OT	Poetic Books	3. Poetic Books	03. Poetic Books	02. Job	ⲛ̀ⲑⲱⲧⲉⲛ ⲇⲉ ⲛ̀ⲑⲱⲧⲉⲛ ϩⲁⲛⲥⲏⲓⲛⲓ ⲛ̀ⲣⲉϥϭⲓⲛ̀ϫⲟⲛⲥ ⲛⲉⲙ ϩⲁⲛⲣⲉϥⲧⲁⲗϭⲟ ⲛ̀ⲧⲉ ϩⲁⲛⲡⲉⲧϩⲱⲟⲩ ⲧⲏⲣⲟⲩ	ⲛ̅ⲧⲱⲧⲛ̅ ⲇⲉ ⲛ̅ⲧⲉⲧⲛ̅ ϩⲉⲛⲥⲁⲉⲓⲛ ⲛ̅ⲣⲉϥϫⲓⲛ̅ϭⲟⲛⲥ̅. ⲁⲩⲱ ⲛ̅ⲣⲉϥⲧⲁⲗϭⲟ ⲛ̅ⲛⲉⲑⲟⲟⲩ ⲧⲏⲣⲟⲩ.	But ye are all bad physicians, and healers of diseases.	ὑµεῖς δέ ἐστε ἰατροὶ ἄδικοι καὶ ἰαταὶ κακῶν πάντες.						
Job	13	13	5	OT	1. OT	Poetic Books	3. Poetic Books	03. Poetic Books	02. Job	ⲉⲥⲉ̀ϣⲱⲡⲓ ⲇⲉ ⲛⲱⲧⲉⲛ ⲉⲣⲉⲧⲉⲛⲉ̀ⲭⲁⲣⲱⲧⲉⲛ ⲟⲩⲟϩ ⲉⲥⲉ̀ⲓ̀ ⲛⲱⲧⲉⲛ ⲉ̀ⲃⲟⲗ ⲛ̀ϫⲉ ⲟⲩⲥⲟⲫⲓⲁ	ⲉⲥⲉϣⲱⲡⲉ ⲇⲉ ⲛ̅ⲧⲉⲧⲛ̅ⲕⲁⲣⲟⲩⲧⲛ̅ ⲛ̅ⲥⲱⲡ ⲉⲣⲱⲧⲛ̅ ⲉⲩⲥⲟⲫⲓⲁ.	But would that ye were silent, and it would be wisdom to you in the end.	εἴη δὲ ὑµῖν κωφεῦσαι, καὶ ἀποβήσεται ὑµῖν εἰς σοφίαν.						
Job	13	13	6	OT	1. OT	Poetic Books	3. Poetic Books	03. Poetic Books	02. Job	ⲥⲱⲧⲉⲙ ⲉ̀ⲡⲓⲥⲟϩⲓ ⲛ̀ⲧⲉ ⲣⲱⲓ ⲟⲩⲟϩ ⲙⲁϩⲑⲏⲧⲉⲛ ⲉ̀ⲡϩⲁⲡ ⲛ̀ⲧⲉ ⲛⲁⲥⲫⲟⲧⲟⲩ	ⲥⲱⲧⲙ̅ ⲉⲡⲉϫⲡⲓⲟ ⲛ̅ⲣⲱⲓ. ϯϩⲧⲏⲧⲛ̅ ⲇⲉ ⲉⲡϩⲁⲡ ⲛ̅ⲛⲁⲥⲡⲟⲧⲟⲩ.	But hear ye the reasoning of my mouth, and attend to the judgment of my lips.	ἀκούσατε ἔλεγχον στόµατός µου, κρίσιν δὲ χειλέων µου προσέχετε.						
Job	13	13	7	OT	1. OT	Poetic Books	3. Poetic Books	03. Poetic Books	02. Job	ⲙⲏ ⲁⲣⲉⲧⲉⲛⲥⲁϫⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲧⲉⲧⲉⲛⲛⲁϫⲉ ⲟⲩⲭⲣⲟϥ ⲙ̀ⲡⲉϥⲙ̀ⲑⲟ ⲛ̀ⲭⲱⲗⲉⲙ	ⲙⲏ ⲉⲧⲉⲧⲛ̅ϣⲁϫⲉ ⲁⲛ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ ⲉⲧⲉⲧⲛ̅ϫⲱ ⲛ̅ⲟⲩϣⲁϫⲉ ⲙ̅ⲡⲉϥⲙ̅ⲧⲟ ⲉⲃⲟⲗ.	Do ye not speak before the Lord, and utter deceit before him?	πότερον οὐκ ἔναντι κυρίου λαλεῖτε, ἔναντι δὲ αὐτοῦ φθέγγεσθε δόλον;						
Job	13	13	8	OT	1. OT	Poetic Books	3. Poetic Books	03. Poetic Books	02. Job	ⲓⲉ ⲧⲉⲧⲉⲛⲛⲁⲭⲱⲡ <ⲛ̀ⲑⲱⲧⲉⲛ ⲇⲉ ⲁⲣⲓⲣⲉϥϯϩⲁⲡ>	ⲏ ⲙ̅ⲙⲟⲛ ⲧⲉⲧⲛⲁϣϩⲱⲡ. ⲛ̅ⲧⲱⲧⲛ̅ ⲇⲉ ϯϩⲁⲡ.	Or will ye draw back? nay do, ye yourselves be judges.	ἦ ὑποστελεῖσθε; ὑµεῖς δὲ αὐτοὶ κριταὶ γένεσθε.						
Job	13	13	9	OT	1. OT	Poetic Books	3. Poetic Books	03. Poetic Books	02. Job	ⲛⲁⲛⲉⲥ ⲉ̀ϣⲱⲡ ⲛ̀ⲧⲉϥϧⲉⲧϧⲉⲧ ⲑⲏⲛⲟⲩ ⲉ̀ϣⲱⲡ ⲅⲁⲣ ⲉⲣⲉⲧⲉⲛⲓⲣⲓ ⲛ̀ϩⲱⲃ ⲛⲓⲃⲉⲛ ⲛ̀ⲧⲉⲧⲉⲛⲟⲩⲁϩ ⲑⲏⲛⲟⲩ ⲉ̀ⲣⲟϥ	ⲛⲁⲛⲟⲩⲥ ⲅⲁⲣ ⲉϥϣⲁⲛⲙⲉϣⲧ̅ ⲧⲏⲩⲧⲛ̅. ϫⲉ ⲧⲉⲧⲛ̅ⲉⲓⲣⲉ ⲅⲁⲣ ⲛ̅ⲛⲁⲓ ⲧⲏⲣⲟⲩ ⲧⲉⲧⲛ̅ⲧⲱϭⲉ ⲙ̅ⲙⲱⲧⲛ̅ ⲉⲣⲟϥ.	For it were well if he would thoroughly search you: for though doing all things in your power ye should attach yourselves to him,	καλόν γε, ἐὰν ἐξιχνιάσῃ ὑµᾶς· εἰ γὰρ τὰ πάντα ποιοῦντες προστεθήσεσθε αὐτῷ,						
Job	13	13	10	OT	1. OT	Poetic Books	3. Poetic Books	03. Poetic Books	02. Job	ϥⲛⲁⲥⲟϩⲓ ⲙ̀ⲙⲱⲧⲉⲛ ϧⲉⲛ ⲟⲩⲥⲃⲟⲕ ⲁⲛ ⲉ̀ϣⲱⲡ ⲛ̀ⲧⲉⲧⲉⲛϫⲟⲩϣⲧ ⲉ̀ϩⲟ ϧⲉⲛ ⲫⲏ ⲉⲧϩⲏⲡ	ⲉⲓⲏ ⲛϥ̅ⲛⲁϫⲡⲓⲉ ⲧⲉⲩⲧⲛ̅ ⲁⲛ. ⲉϣϫⲉ ⲧⲉⲧⲛ̅ϫⲓϩⲟ ⲇⲉ ϩⲙ̅ ⲡϩⲱⲡ.	he will not reprove you at all the less: but if moreover ye should secretly respect persons,	οὐθὲν ἧττον ἐλέγξει ὑµᾶς· εἰ δὲ καὶ κρυφῇ πρόσωπα θαυµάσετε,						
Job	13	13	11	OT	1. OT	Poetic Books	3. Poetic Books	03. Poetic Books	02. Job	ⲙⲏ ⲥⲛⲁϣⲑⲉⲣⲑⲉⲣ ⲑⲏⲛⲟⲩ ⲁⲛ ⲛ̀ϫⲉ ⲧⲉϥϩⲉⲗⲓ ⲟⲩϩⲟϯ ⲇⲉ ⲉⲥⲉ̀ⲓ̀ ⲉ̀ϫⲉⲛ ⲑⲏⲛⲟⲩ ⲉ̀ⲃⲟⲗ ϩⲓⲧⲟⲧϥ	ⲙⲏ ⲛⲉⲧⲛⲁϣⲧ̅ ⲛ̅ⲧⲟⲟⲧϥ̅ ⲛⲁϣⲧⲣⲧⲣ̅ ⲧⲏⲩⲧⲛ̅ ⲁⲛ. ⲑⲟⲧⲉ ⲇⲉ ⲛⲁϩⲉ ⲉϫⲱⲧⲛ̅ ⲉⲃⲟⲗ ϩⲓⲧⲟⲟⲧϥ̅.	shall not his whirlpool sweep you round, and terror from him fall upon you?	πότερον οὐχὶ δεινὰ αὐτοῦ στροβήσει ὑµᾶς, φόβος δὲ παρ’ αὐτοῦ ἐπιπεσεῖται ὑµῖν;						
Job	13	13	12	OT	1. OT	Poetic Books	3. Poetic Books	03. Poetic Books	02. Job	ⲉϥⲉ̀ϣⲱⲡⲓ ⲇⲉ ⲛ̀ϫⲉ ⲡⲉⲧⲉⲛϣⲟⲩϣⲟⲩ ⲙ̀ⲫⲣⲏϯ ⲛ̀ⲟⲩⲕⲉⲣⲙⲓ ⲡⲉⲧⲉⲛⲥⲱⲙⲁ ⲇⲉ ⲉϥⲉ̀ⲉⲣⲕⲁϩⲓ	ⲡⲉⲧⲛ̅ϣⲟⲩϣⲟⲩ ⲇⲉ ⲛⲁⲣ̅ ⲑⲉ ⲛⲏⲧⲛ̅ ⲛ̅ⲟⲩⲕⲉⲣⲙⲉⲥ. ⲁⲩⲱ ⲡⲉⲧⲛ̅ⲥⲱⲙⲁ ⲛ̅ⲕⲁϩ.	And your glorying shall prove in the end to you like ashes, and your body like a body of clay.	ἀποβήσεται δὲ ὑµῶν τὸ ἀγαυρίαµα ἴσα σποδῷ, τὸ δὲ σῶµα πήλινον.						
Job	13	13	13	OT	1. OT	Poetic Books	3. Poetic Books	03. Poetic Books	02. Job	ⲭⲁⲣⲱⲧⲉⲛ ϩⲓⲛⲁ ⲛ̀ⲧⲁⲥⲁϫⲓ ⲟⲩⲟϩ ⲛ̀ⲧⲁⲙⲧⲟⲛ ⲙ̀ⲙⲟⲓ ⲉ̀ⲃⲟⲗ ϩⲁ ⲟⲩϫⲱⲛⲧ.	ⲕⲁⲣⲱⲧⲛ̅ ⲧⲁϣⲁϫⲉ. ⲧⲁⲟⲩⲉϩ  ⲛⲁⲓ ⲙ̅ⲡⲁϭⲱⲛⲧ̅.	Be silent, that I may speak, and cease from mine anger,	κωφεύσατε, ἵνα λαλήσω καὶ ἀναπαύσωµαι θυµοῦ						
Job	13	13	14	OT	1. OT	Poetic Books	3. Poetic Books	03. Poetic Books	02. Job	ⲧⲁⲯⲩⲭⲏ ⲇⲉ ⲉ̀ϯⲛⲁⲭⲁⲥ ϧⲉⲛ ⲧⲁϫⲓϫ	ⲧⲁⲙⲉϩ ⲣⲱⲓ ⲛ̅ⲛⲁⲥⲁⲣⲝ̅. ⲧⲁⲕⲁ ⲧⲁⲯⲩⲭⲏ ϩⲛ̅ ⲛⲁϭⲓϫ.	while I may take my flesh in my teeth, and put my life in my hand.	ἀναλαβὼν τὰς σάρκας µου τοῖς ὀδοῦσιν, ψυχὴν δέ µου θήσω ἐν χειρί.						
Job	13	13	15	OT	1. OT	Poetic Books	3. Poetic Books	03. Poetic Books	02. Job	ⲉ̀ϣⲱⲡ ⲛ̀ϫⲉ ϥϧⲟⲑⲃⲉⲧ ⲛ̀ϫⲉ ⲫⲏ ⲉⲧⲉ ⲟⲩⲟⲛ ϣ̀ϫⲟⲙ ⲙ̀ⲙⲟϥ ⲉⲡⲓⲇⲏ ⲁϥⲉⲣ ⲡⲕⲉⲉⲣϩⲏⲧⲥ ⲉⲙⲙⲟⲛ ϯⲛⲁⲥⲁϫⲓ ⲟⲩⲟϩ ϯⲛⲁⲥⲁϫⲓ ⲙ̀ⲡⲉϥⲙ̀ⲑⲟ	ⲉⲣϣⲁⲛ ⲡϫⲱⲱⲣⲉ ⲇⲉ ⲧⲁⲕⲟⲓ ⲉⲃⲟⲗϫⲉ ⲁϥⲁⲣⲭⲉⲓ. ⲏ ⲙ̅ⲙⲟⲛ ϯⲛⲁϣⲁϫⲉ. ⲧⲁϫⲡⲓⲟ ⲙ̅ⲡⲉϥⲙ̅ⲧⲟ ⲉⲃⲟⲗ.	Though the Mighty One should lay hand upon me, forasmuch as he has begun, verily I will speak, and plead before him.	ἐάν µε χειρώσηται ὁ δυνάστης, ἐπεὶ καὶ ἦρκται, ἦ µὴν λαλήσω καὶ ἐλέγξω ἐναντίον αὐτοῦ·						
Job	13	13	16	OT	1. OT	Poetic Books	3. Poetic Books	03. Poetic Books	02. Job	ⲟⲩⲟϩ ⲉϥⲉ̀ϣⲱⲡⲓ ⲛⲏⲓ ⲉⲩⲛⲟϩⲉⲙ ⲙ̀ⲡⲁⲣⲉ ⲭⲣⲟϥ ⲅⲁⲣ ⲓ̀ ⲉ̀ϧⲟⲩⲛ ⲙ̀ⲡⲉϥⲙ̀ⲑⲟ	ⲁⲩⲱ ⲡⲁⲓ ⲛⲁϣⲱⲡⲉ ⲛⲁⲓ ⲛ̅ⲟⲩϫⲁⲓ. ⲙⲛ̅ ⲕⲣⲟϥ ⲅⲁⲣ ⲛⲁⲃⲱⲕ ⲉϩⲟⲩⲛ ⲙ̅ⲡⲉϥⲙ̅ⲧⲟ ⲉⲃⲟⲗ.	And this shall turn to me for salvation; for fraud shall have no entrance before him.	καὶ τοῦτό µοι ἀποβήσεται εἰς σωτηρίαν, οὐ γὰρ ἐναντίον αὐτοῦ δόλος εἰσελεύσεται.						
Job	13	13	17	OT	1. OT	Poetic Books	3. Poetic Books	03. Poetic Books	02. Job	ⲥⲱⲧⲉⲙ ⲥⲱⲧⲉⲙ ⲉ̀ⲛⲁⲥⲁϫⲓ ϯⲛⲁⲥⲁϫⲓ ⲅⲁⲣ ⲉⲣⲉⲧⲉⲛⲉ̀ⲥⲱⲧⲉⲙ	ⲥⲱⲧⲙ̅ ⲥⲱⲧⲙ̅ ⲉⲛⲁϣⲁϫⲉ. ϯⲛⲁϣⲁϫⲉ ⲅⲁⲣ ⲉⲧⲉⲧⲛ̅ⲥⲱⲧⲙ̅.	Hear, hear ye my words, for I will declare in your hearing.	ἀκούσατε ἀκούσατε τὰ ῥήµατά µου· ἀναγγελῶ γὰρ ὑµῶν ἀκουόντων.						
Job	13	13	18	OT	1. OT	Poetic Books	3. Poetic Books	03. Poetic Books	02. Job	ϩⲏⲡⲡⲉ ⲓⲥ ϯϧⲉⲛⲧ ⲁ̀ⲛⲟⲕ ⲉ̀ⲡⲁϩⲁⲡ ϯⲉⲙⲓ ⲁ̀ⲛⲟⲕ ϫⲉ ϯⲛⲁⲟⲩⲱⲛϩ ⲉ̀ⲃⲟⲗ ⲉⲓⲟⲓ ⲛ̀ⲑⲙⲏⲓ	ⲉⲓⲥ ϩⲏⲏⲧⲉ ϯϩⲏⲛ ⲉϩⲟⲩⲛ ⲉⲡϩⲁⲡ. ϯⲥⲟⲟⲩⲛ ⲇⲉ ϫⲉ ϯⲛⲁⲟⲩⲱⲛϩ̅ ⲉⲃⲟⲗ ⲛ̅ⲇⲓⲕⲁⲓⲟⲥ.	Behold, I am near my judgment: I know that I shall appear evidently just.	ἰδοὺ ἐγὼ ἐγγύς εἰµι τοῦ κρίµατός µου, οἶδα ἐγὼ ὅτι δίκαιος ἀναφανοῦµαι.						
Job	13	13	19	OT	1. OT	Poetic Books	3. Poetic Books	03. Poetic Books	02. Job	ⲛⲓⲙ ⲅⲁⲣ ⲉⲧⲛⲁϭⲓϩⲁⲡ ⲛⲉⲙⲏⲓ ϫⲉ ⲛ̀ⲧⲁⲭⲁⲣⲱⲓ ϯⲛⲟⲩ ⲟⲩⲟⲩ ⲛ̀ⲧⲁⲭⲁⲧⲟⲧ ⲉ̀ⲃⲟⲗ	ⲛⲓⲙ ⲅⲁⲣ ⲡⲉⲧⲛⲁϫⲓϩⲁⲡ ⲛⲙ̅ⲙⲁⲓ.	For who is he that shall plead with me, that I should now be silent, and expire?	τίς γάρ ἐστιν ὁ κριθησόµενός µοι; ὅτι νῦν κωφεύσω καὶ ἐκλείψω.						
Job	13	13	20	OT	1. OT	Poetic Books	3. Poetic Books	03. Poetic Books	02. Job	ⲉⲕⲉ̀ⲉⲣⲭⲣⲁⲥⲑⲉ ⲇⲉ ⲛⲏⲓ ϧⲉⲛ ϩⲱⲃ ⲛⲓⲃⲉⲛ ⲧⲟⲧⲉ ⲛ̀ⲛⲁⲭⲟⲡⲧ ⲉ̀ⲃⲟⲗ ϩⲁ ⲡⲉⲕϩⲟ	ϥⲛⲁⲉⲓⲣⲉ ⲇⲉ ⲛⲁⲓ ⲛ̅ⲥⲛⲁⲩ.	But grant me two things: then I will not hide myself from thy face.	δυεῖν δέ µοι χρήσῃ· τότε ἀπὸ τοῦ προσώπου σου οὐ κρυβήσοµαι·						
Job	13	13	21	OT	1. OT	Poetic Books	3. Poetic Books	03. Poetic Books	02. Job	ⲱⲗⲓ ⲛ̀ⲧⲉⲕϫⲓϫ ⲉ̀ⲃⲟⲗ ϩⲁⲣⲟⲓ ⲟⲩⲟϩ ⲙ̀ⲡⲉⲛⲑⲣⲉⲥϣⲑⲉⲣⲑⲱⲣ ⲛ̀ϫⲉ ⲧⲉⲕϩⲟϯ	ⲥⲁϩⲉ ⲧⲉⲕϭⲓϫ ⲉⲃⲟⲗ ⲙ̅ⲙⲟⲓ. ⲁⲩⲱ ⲙ̅ⲡⲣ̅ⲧⲣⲉ ⲧⲉⲕϩⲟⲧⲉ ϣⲧⲣ̅ⲧⲱⲣⲧ̅.	Withhold thine hand from me: and let not thy fear terrify me.	τὴν χεῖρα ἀπ’ ἐµοῦ ἀπέχου, καὶ ὁ φόβος σου µή µε καταπλησσέτω.						
Job	13	13	22	OT	1. OT	Poetic Books	3. Poetic Books	03. Poetic Books	02. Job	ⲓⲧⲁ ⲉⲕⲉ̀ⲙⲟⲩϯ ⲁ̀ⲛⲟⲕ ϩⲱ ϯⲛⲁⲉⲣⲟⲩⲱ ⲛⲁⲕ ⲓⲉ ⲛ̀ⲧⲉⲕⲥⲁϫⲓ ⲁ̀ⲛⲟⲕ ⲇⲉ ϯⲛⲁⲟⲩⲱϩⲉⲙ ⲛⲁⲕ	ⲁⲩⲱ ⲕⲛⲁⲙⲟⲩⲧⲉ ⲡⲉⲧⲛⲁⲥⲱⲧⲙ̅ ⲉⲣⲟⲕ. ⲏ ⲉⲕⲛⲁϣⲁϫⲉ ⲁⲛⲟⲕ ⲇⲉ ϯⲛⲁⲟⲩⲱϣⲃⲉⲕ.	Then shalt thou call, and I will hearken to thee: or thou shalt speak, and I will give thee an answer.	εἶτα καλέσεις, ἐγὼ δέ σοι ὑπακούσοµαι· ἢ λαλήσεις, ἐγὼ δέ σοι δώσω ἀνταπόκρισιν.						
Job	13	13	23	OT	1. OT	Poetic Books	3. Poetic Books	03. Poetic Books	02. Job	ⲟⲩⲏⲣ ⲛⲉ ⲛⲁⲛⲟⲃⲓ ⲛⲉⲙ ⲛⲁⲁⲛⲟⲙⲓⲁ ⲙⲁⲧⲥⲁⲃⲟⲓ ϫⲉ ϩⲁⲛⲟⲩ ⲛⲉ	ⲟⲩⲏⲣ ⲛⲉ ⲛⲁⲛⲟⲃⲉ ⲙⲛ̅ ⲛⲁⲁⲛⲟⲙⲓⲁ. ⲙⲁⲧⲥⲁⲃⲟⲓ ϫⲉ ⲟⲩ ⲛⲉ.	How many are my sins and my transgressions? teach me what they are.	πόσαι εἰσὶν αἱ ἁµαρτίαι µου καὶ αἱ ἀνοµίαι µου; δίδαξόν µε τίνες εἰσίν.						
Job	13	13	24	OT	1. OT	Poetic Books	3. Poetic Books	03. Poetic Books	02. Job	ⲉⲑⲃⲉⲟⲩ ⲕⲭⲱⲡ ⲙ̀ⲙⲟⲕ ⲉ̀ⲣⲟⲓ ⲁⲕⲭⲁⲧ ⲛ̀ⲧⲟⲧⲕ ⲙ̀ⲫⲣⲏϯ ⲛ̀ⲟⲩⲁⲓ ⲉϥⲟⲩⲃⲏⲕ	ⲉⲧⲃⲉ ⲟⲩ ⲕϩⲱⲡ ⲉⲣⲟⲓ. ⲁⲕⲕⲁⲁⲧ ⲇⲉ ⲟⲩⲃⲏⲕ.	Wherefore hidest thou thyself from me, and deemest me thine enemy?	διὰ τί ἀπ’ ἐµοῦ κρύπτῃ, ἥγησαι δέ µε ὑπεναντίον σοι;						
Job	13	13	25	OT	1. OT	Poetic Books	3. Poetic Books	03. Poetic Books	02. Job	ⲙⲏ ⲭⲛⲁⲉⲣϩⲟϯ ⲙ̀ⲫⲣⲏϯ ⲛ̀ⲟⲩϫⲱⲃⲓ ⲉⲣⲉ ⲡⲑⲏⲟⲩ ⲕⲓⲙ ⲉ̀ⲣⲟⲥ ⲓⲉ ⲁⲕϯⲟⲩⲃⲏⲓ ⲙ̀ⲫⲣⲏϯ ⲛ̀ⲟⲩⲥⲓⲙ ⲉⲣⲉ ⲡⲑⲏⲟⲩ ⲱⲗⲓ ⲙ̀ⲙⲟϥ	ⲙⲏ ⲉⲕⲛⲁⲣ̅ϩⲟⲧⲉ ⲛ̅ⲑⲉ ⲉϣⲁⲣⲉ ⲟⲩϭⲱⲃⲉ ⲕⲓⲙ ϩⲓⲧⲛ̅ ⲟⲩⲧⲏⲩ. ⲏ ⲉⲕⲛⲁϯ ⲟⲩⲃⲏⲓ ⲛ̅ⲑⲉ ⲛ̅ⲟⲩⲭⲟⲣⲧⲟⲥ ⲉⲣⲉ ⲟⲩⲧⲏⲩ ϥⲓ ⲙ̅ⲙⲟϥ.	Wilt thou be startled at me, as at a leaf shaken by the wind? or wilt thou set thyself against me as against grass borne upon the breeze?	ἦ ὡς φύλλον κινούµενον ὑπὸ ἀνέµου εὐλαβηθήσῃ ἢ ὡς χόρτῳ φεροµένῳ ὑπὸ πνεύµατος ἀντίκεισαί µοι;						
Job	13	13	26	OT	1. OT	Poetic Books	3. Poetic Books	03. Poetic Books	02. Job	ϫⲉ ⲁⲕⲥϧⲁⲓ ⲛ̀ϩⲁⲛⲡⲉⲧϩⲱⲟⲩ ϧⲁⲣⲟⲓ ⲛⲓⲛⲟⲃⲓ ⲇⲉ ⲛ̀ⲧⲉ ⲧⲁⲙⲉⲧⲁⲗⲟⲩ ⲁⲕⲉⲛⲟⲩ ⲉ̀ϩⲣⲏⲓ ⲉ̀ϫⲱⲓ	ϫⲉ ⲁⲕⲥϩⲁⲓ ⲛ̅ϩⲉⲛⲡⲉⲑⲟⲟⲩ ⲉⲣⲟⲓ. ⲁⲕⲕⲱ ⲇⲉ ⲉϫⲱⲓ ⲛ̅ⲛ̅ⲛⲟⲃⲉ ⲛ̅ⲧⲁⲙⲛ̅ⲧⲕⲟⲩⲓ.	for thou hast written evil things against me, and thou hast compassed me with the sins of my youth.	ὅτι κατέγραψας κατ’ ἐµοῦ κακά, περιέθηκας δέ µοι νεότητος ἁµαρτίας,						
Job	13	13	27	OT	1. OT	Poetic Books	3. Poetic Books	03. Poetic Books	02. Job	ⲁⲕⲭⲱ ⲇⲉ ⲛ̀ⲧⲁϭⲁⲗⲟϫ ⲟⲩϣⲓⲕ ⲁⲕⲁⲣⲉϩ ⲇⲉ ⲉ̀ⲛⲁϩⲃⲏⲟⲩⲓ ⲧⲏⲣⲟⲩ ⲁⲕϣⲉ ⲛⲁⲕ ⲉ̀ⲛⲓⲛⲟⲩⲛ ⲛ̀ⲧⲉ ⲣⲁⲧ	ⲁⲕⲕⲁ ⲧⲁⲟⲩⲏⲣⲉ ⲇⲉ ϩⲓ ⲟⲩϫⲣⲟⲡ. ⲁⲕϩⲁⲣⲉϩ ⲇⲉ ⲉⲛⲁϩⲃⲏⲩⲉ ⲧⲏⲣⲟⲩ. ⲁⲕⲡⲱϩ ⲇⲉ ⲉⲁⲣⲏϫⲛⲟⲩ ⲛ̅ⲛⲁⲟⲩⲏⲣⲏⲧⲉ.	And thou hast placed my foot in the stocks; and thou hast watched all my works, and hast penetrated my heels.	ἔθου δέ µου τὸν πόδα ἐν κωλύµατι, ἐφύλαξας δέ µου πάντα τὰ ἔργα, εἰς δὲ ῥίζας τῶν ποδῶν µου ἀφίκου·						
Job	13	13	28	OT	1. OT	Poetic Books	3. Poetic Books	03. Poetic Books	02. Job	ⲛⲏ ⲉ̀ϣⲁⲩⲉⲣⲁⲡⲁⲥ ⲙ̀ⲫⲣⲏϯ ⲛ̀ⲟⲩⲁⲥⲕⲟⲥ ⲓⲉ ⲙ̀ⲫⲣⲏϯ ⲛ̀ⲟⲩϩⲃⲱⲥ ⲉⲧⲁ ⲟⲩϩⲟⲗⲓ ⲟⲩⲟⲙϥ	ⲛⲁⲓ ⲉϣⲁⲩϩⲓⲧⲉ ⲛ̅ⲑⲉ ⲛ̅ⲛⲉⲓⲁⲥⲕⲱⲥ. ⲏ ⲛ̅ⲑⲉ ⲛ̅ⲟⲩϩⲟⲓⲧⲉ ⲉⲁϥⲣ̅ϩⲟⲟⲗⲉ.	I am as that which waxes old like a bottle, or like a moth-eaten garment.	ὃ παλαιοῦται ἴσα ἀσκῷ ἢ ὥσπερ ἱµάτιον σητόβρωτον.						
Job	14	14	1	OT	1. OT	Poetic Books	3. Poetic Books	03. Poetic Books	02. Job	ⲫⲣⲱⲙⲓ ⲅⲁⲣ ⲙ̀ⲙⲓⲥⲓ ⲉ̀ⲃⲟⲗ ϧⲉⲛ ⲟⲩⲥϩⲓⲙⲓ ⲟⲩⲕⲟⲩϫⲓ ⲛ̀ⲁϩⲓ ⲡⲉ ⲟⲩⲟϩ ϥⲙⲉϩ ⲛ̀ϫⲱⲛⲧ	ⲡⲣⲱⲙⲉ ⲅⲁⲣ ⲛ̅ϫⲡⲟ ⲛ̅ⲥϩⲓⲙⲉ ⲟⲩϣⲁⲣⲁϩⲉ ⲡⲉ ⲉϥⲙⲏϩ ⲛ̅ⲟⲣⲅⲏ.	For a mortal born of a woman is short lived, and full of wrath.	βροτὸς γὰρ γεννητὸς γυναικὸς ὀλιγόβιος καὶ πλήρης ὀργῆς						
Job	14	14	2	OT	1. OT	Poetic Books	3. Poetic Books	03. Poetic Books	02. Job	ⲓⲉ ⲙ̀ⲫⲣⲏϯ ⲛ̀ⲟⲩϩⲣⲏⲣⲓ ⲉ̀ⲁⲥⲫⲓⲣⲓ ⲉ̀ⲃⲟⲗ ⲉ̀ⲁⲥϥⲟⲣϥⲉⲣ ϣⲁⲥⲫⲱⲧ ⲇⲉ ⲙ̀ⲫⲣⲏϯ ⲛ̀ⲟⲩϧⲏⲓⲃⲓ ⲟⲩⲟϩ ⲛ̀ⲛⲉϥⲟϩⲓ ⲉ̀ⲣⲁⲧϥ	ⲏ ⲛ̅ⲑⲉ ⲙ̅ⲡⲉⲛⲧⲁϥⲣ̅ϩⲣⲉⲣⲉ ⲁϥⲥⲣⲟϥⲣⲉϥ. ⲁϥⲡⲱⲧ ⲇⲉ ⲛ̅ⲑⲉ ⲛ̅ⲟⲩϩⲁⲓⲃⲉⲥ. ⲁⲩⲱ ⲛ̅ⲛⲉϥⲁϩⲉⲣⲁⲧϥ̅.	Or he falls like a flower that has bloomed; and he departs like a shadow, and cannot continue.	ἢ ὥσπερ ἄνθος ἀνθῆσαν ἐξέπεσεν, ἀπέδρα δὲ ὥσπερ σκιὰ καὶ οὐ µὴ στῇ.						
Job	14	14	3	OT	1. OT	Poetic Books	3. Poetic Books	03. Poetic Books	02. Job	ⲙⲏ ⲡⲁⲓⲭⲉⲧ ⲙ̀ⲡⲉⲕϥⲓⲱⲡ ⲛⲉⲙⲁϥ ⲟⲩⲟϩ ⲁⲕⲑⲣⲉ ⲫⲁⲓ ⲓ̀ ⲉ̀ϧⲟⲩⲛ ⲙ̀ⲡⲉⲕⲙ̀ⲑⲟ ϧⲉⲛ ⲟⲩϩⲁⲡ	ⲙⲏ ⲙ̅ⲡⲉⲕϥⲓ ⲡⲣⲟⲟⲩϣ ⲙ̅ⲡⲉⲓⲕⲉⲧ. ⲁⲩⲱ ⲁⲕⲕⲁ ⲡⲁⲓ ⲉⲉⲓ ⲉϩⲟⲩⲛ ⲉϫⲓ ϩⲁⲡ ⲙ̅ⲡⲉⲕⲙ̅ⲧⲟ ⲉⲃⲟⲗ.	Hast thou not taken account even of him, and caused him to enter into judgment before thee?	οὐχὶ καὶ τούτου λόγον ἐποιήσω καὶ τοῦτον ἐποίησας εἰσελθεῖν ἐν κρίµατι ἐνώπιόν σου;						
Job	14	14	4	OT	1. OT	Poetic Books	3. Poetic Books	03. Poetic Books	02. Job	ⲛⲓⲙ ⲅⲁⲣ ⲉⲑⲛⲁϣⲱⲡⲓ ⲉϥⲟⲩⲁⲃ ⲉ̀ⲁϭⲛⲓ ⲁⲗⲗⲁ ⲙ̀ⲙⲟⲛ ϩⲗⲓ	ⲛⲓⲙ ⲅⲁⲣ ⲡⲉⲧⲛⲁⲣ̅ⲃⲟⲗ ⲉⲧⲱⲗⲙ̅ ⲉⲙⲛ̅ ⲗⲁⲁⲩ.	For who shall be pure from uncleanness? not even one;	τίς γὰρ καθαρὸς ἔσται ἀπὸ ῥύπου; ἀλλ’ οὐθείς.						
Job	14	14	5	OT	1. OT	Poetic Books	3. Poetic Books	03. Poetic Books	02. Job	ⲕⲁⲛ ⲟⲩⲉϩⲟⲟⲩ ⲛ̀ⲟⲩⲱⲧ ⲡⲉ ⲡⲉϥⲱⲛϧ ϩⲓϫⲉⲛ ⲡⲕⲁϩⲓ ⲟⲩⲟϩ ⲉϥⲏⲡ ⲛ̀ⲧⲟⲧϥ ⲛ̀ϫⲉ ⲛⲉϥⲉⲃⲏⲧ ⲁⲕⲭⲁϥ ⲉ̀ⲟⲩⲭⲣⲟⲛⲟⲥ ⲟⲩⲟϩ ⲛ̀ⲛⲉϥⲥⲉⲛϥ	ⲕⲁⲛ ⲉϣⲱⲡⲉ ⲟⲩϩⲟⲟⲩ ⲛ̅ⲟⲩⲱⲧ ⲡⲉ ⲡⲉϥⲁϩⲉ ϩⲓϫⲙ̅ ⲡⲕⲁϩ. ⲛⲉϥⲃⲁⲧⲉ ⲇⲉ ⲏⲡ ⲛ̅ⲧⲟⲟⲧϥ̅. ⲁⲕⲧⲟϣϥ̅ ⲉⲩⲟⲉⲓϣ ⲁⲩⲱ ⲛ̅ⲛⲉϥⲉϣⲥⲁⲁⲧϥ̅.	if even his life should be but one day upon the earth: and his months are numbered by him: thou hast appointed him for a time, and he shall by no means exceed it.	ἐὰν καὶ µία ἡµέρα ὁ βίος αὐτοῦ ἐπὶ τῆς γῆς, ἀριθµητοὶ δὲ µῆνες αὐτοῦ παρὰ σοί, εἰς χρόνον ἔθου, καὶ οὐ µὴ ὑπερβῇ.						
Job	14	14	6	OT	1. OT	Poetic Books	3. Poetic Books	03. Poetic Books	02. Job	ϩⲉⲛⲕ ⲥⲁⲃⲟⲗ ⲙ̀ⲙⲟϥ ϩⲓⲛⲁ ⲛ̀ⲧⲉϥϩⲉⲣⲓ ⲙ̀ⲙⲟϥ ⲟⲩⲟϩ ⲛ̀ⲧⲉϥϯⲙⲁϯ ϧⲉⲛ ⲡⲉϥⲱⲛϧ ⲙ̀ⲫⲣⲏϯ ⲛ̀ⲟⲩⲣⲉⲙⲃⲉⲭⲉ	ⲥⲁϩⲱⲕ ⲉⲃⲟⲗ ⲙ̅ⲙⲟϥ ϫⲉ ⲉϥⲉϭⲱ. ⲁⲩⲱ ⲛϥ̅ⲟⲩⲉϣ ⲡⲉϥⲁϩⲉ ⲛ̅ⲑⲉ ⲙ̅ⲡϫⲁⲓⲃⲉⲕⲏ.	Depart from him, that he may be quiet, and take pleasure in his life, though as a hireling.	ἀπόστα ἀπ’ αὐτοῦ, ἵνα ἡσυχάσῃ καὶ εὐδοκήσῃ τὸν βίον ὥσπερ ὁ µισθωτός.						
Job	14	14	7	OT	1. OT	Poetic Books	3. Poetic Books	03. Poetic Books	02. Job	ⲡⲓϣϣⲏⲛ ⲅⲁⲣ ⲟⲩⲟⲛⲧⲉϥ ϩⲉⲗⲡⲓⲥ ⲙ̀ⲙⲁⲩ ⲉ̀ϣⲱⲡ ⲅⲁⲣ ⲁⲕϣⲁⲛⲕⲟⲣϫϥ ϣⲁϥⲫⲓⲣⲓ ⲉ̀ⲃⲟⲗ ⲟⲛ ⲧⲉϥϩⲣⲏⲣⲓ ⲇⲉ ⲙ̀ⲡⲁⲥⲙⲟⲩⲛⲕ	ⲟⲩⲛ ϩⲉⲗⲡⲓⲥ ⲅⲁⲣ ϣⲟⲟⲡ ⲛ̅ⲟⲩϣⲏⲛ. ⲉⲩϣⲁⲛϣⲁⲁⲧϥ̅ ⲅⲁⲣ ϥⲛⲁϯⲟⲩⲱ ⲛ̅ⲕⲉⲥⲟⲡ. ⲁⲩⲱ ⲛ̅ⲛⲉ ⲡⲉϥϯⲟⲩⲱ ⲱϫⲛ̅.	For there is hope for a tree, even if it should be cut down, that it shall blossom again, and its branch shall not fail.	ἔστιν γὰρ δένδρῳ ἐλπίς· ἐὰν γὰρ ἐκκοπῇ, ἔτι ἐπανθήσει, καὶ ὁ ῥάδαµνος αὐτοῦ οὐ µὴ ἐκλίπῃ·						
Job	14	14	8	OT	1. OT	Poetic Books	3. Poetic Books	03. Poetic Books	02. Job	ⲁⲥϣⲁⲛⲁⲓⲁⲓ ⲅⲁⲣ ϧⲉⲛ ⲡⲕⲁϩⲓ ⲛ̀ϫⲉ ⲧⲉϥⲛⲟⲩⲛⲓ ⲟⲩⲟϩ ⲛ̀ⲧⲉϥⲙⲟⲩ ϧⲉⲙ ⲟⲩⲡⲉⲧⲣⲁ ⲛ̀ϫⲉ ⲡⲉϥϯⲟⲩⲱ	ⲉⲣϣⲁⲛ ⲧⲉϥⲛⲟⲩⲛⲉ ⲅⲁⲣ ⲣ̅ϩⲗ̅ⲗⲟ ϩⲙ̅ ⲡⲕⲁϩ ⲛ̅ⲥⲙⲟⲩ ⲇⲉ ϩⲓ ⲟⲩⲡⲉⲧⲣⲁ.	For though its root should grow old in the earth, and its stem die in the rock;	ἐὰν γὰρ γηράσῃ ἐν γῇ ἡ ῥίζα αὐτοῦ, ἐν δὲ πέτρᾳ τελευτήσῃ τὸ στέλεχος αὐτοῦ,						
Job	14	14	9	OT	1. OT	Poetic Books	3. Poetic Books	03. Poetic Books	02. Job	ⲉϥⲉ̀ⲫⲓⲣⲓ ⲉ̀ⲃⲟⲗ ⲛ̀ⲧⲉⲛ ⲡⲥⲑⲟⲓ ⲛ̀ⲟⲩⲙⲱⲟⲩ ⲉϥⲉ̀ⲉⲣⲟⲩⲧⲁϩ ⲇⲉ ⲙ̀ⲫⲣⲏϯ ⲛ̀ⲟⲩϭⲟ ⲙ̀ⲃⲉⲣⲓ	ϣⲁⲣⲉ ⲡⲉϥⲕⲁϥ ϯⲟⲩⲱ ⲉⲃⲟⲗ ϩⲛ̅ ⲟⲩⲁϭⲃⲉⲥ. ⲁⲩⲱ ⲥⲉⲛⲁϣⲁⲁⲧϥ ⲛ̅ⲑⲉ ⲛ̅ⲟⲩϭⲱⲃⲉ ⲛ̅ⲃⲣ̅ⲣⲉ.	it will blossom from the scent of water, and will produce a crop, as one newly planted.	ἀπὸ ὀσµῆς ὕδατος ἀνθήσει, ποιήσει δὲ θερισµὸν ὥσπερ νεόφυτον.						
Job	14	14	10	OT	1. OT	Poetic Books	3. Poetic Books	03. Poetic Books	02. Job	ⲫⲣⲱⲙⲓ ⲁϥϣⲁⲛⲙⲟⲩ ⲁϥϣⲉ ⲛⲁϥ ⲁϥϣⲁⲛϩⲉⲓ ⲛ̀ϫⲉ ⲟⲩⲣⲱⲙⲓ ϥϣⲟⲡ ⲁⲛ ϫⲉ	ⲉⲣϣⲁⲛ ⲡⲣⲱⲙⲉ ⲇⲉ ⲙⲟⲩ ⲁϥⲃⲱⲕ. ⲉⲣϣⲁⲛ ⲡϩⲉⲣϣⲓⲣⲉ ⲇⲉ ϩⲉ ⲙⲉϥⲧⲥ̅ⲧⲟϥ.	But a man that has died is utterly gone; and when a mortal has fallen, he is no more.	ἀνὴρ δὲ τελευτήσας ᾤχετο, πεσὼν δὲ βροτὸς οὐκέτι ἔστιν.						
Job	14	14	11	OT	1. OT	Poetic Books	3. Poetic Books	03. Poetic Books	02. Job	ϧⲉⲛ ⲟⲩⲥⲏⲟⲩ ⲅⲁⲣ ϣⲁϥⲙⲟⲩⲛⲕ ⲛ̀ϫⲉ ⲫⲓⲟⲙ ⲫⲓⲁⲣⲟ ⲇⲉ ⲁϥϣⲁⲛϣⲱϥ ϣⲁϥϣⲱⲟⲩⲓ	ⲉϣⲱⲡⲉ ⲑⲁⲗⲗⲁⲥⲥⲁ ⲇⲉ ⲛⲁⲱϫⲛ̅ ⲛ̅ⲟⲩⲟⲉⲓϣ ⲛ̅ⲧⲉ ⲡⲙⲟⲟⲩ ⲣ̅ϫⲁⲓⲉ ⲛϥ̅ϣⲟⲟⲩⲉ.	For the sea wastes in length of time, and a river fails and is dried up.	χρόνῳ γὰρ σπανίζεται θάλασσα, ποταµὸς δὲ ἐρηµωθεὶς ἐξηράνθη·						
Job	14	14	12	OT	1. OT	Poetic Books	3. Poetic Books	03. Poetic Books	02. Job	ⲟⲩⲣⲱⲙⲓ ⲇⲉ ⲁϥϣⲁⲛⲉⲛⲕⲟⲧ ⲙ̀ⲡⲁϥⲧⲱⲛϥ ϩⲟⲥⲱⲛ ⲥϣⲟⲡ ⲛ̀ϫⲉ ⲧⲫⲉ ⲛ̀ⲛⲉϥⲧⲱⲙⲓ ⲟⲩⲟϩ ⲛ̀ⲛⲟⲩⲛⲉϩⲥⲓ ⲉ̀ⲃⲟⲗ ϧⲉⲛ ⲡⲟⲩⲉⲛⲕⲟⲧ	ⲉⲣϣⲁⲛ ⲡⲣⲱⲙⲉ ⲇⲉ ⲛ̅ⲕⲟⲧⲕ̅ ⲛ̅ⲛⲉϥⲧⲱⲟⲩⲛ. ⲁⲩⲱ ⲛ̅ⲛⲉⲩⲉⲓ ⲉⲧⲟⲩⲛ̅ ⲛⲉⲩⲏⲣⲏⲩ ⲉⲣⲉ ⲧⲡⲉ ϣⲟⲟⲡ.	And man that has lain down in death shall certainly not rise again till the heaven be dissolved, and they shall not awake from their sleep.	ἄνθρωπος δὲ κοιµηθεὶς οὐ µὴ ἀναστῇ, ἕως ἂν ὁ οὐρανὸς οὐ µὴ συρραφῇ· καὶ οὐκ ἐξυπνισθήσονται ἐξ ὕπνου αὐτῶν.						
Job	14	14	13	OT	1. OT	Poetic Books	3. Poetic Books	03. Poetic Books	02. Job	ⲁⲙⲟⲓ ⲅⲁⲣ ⲡⲉ ⲛⲉ ⲁⲕⲁⲣⲉϩ ⲉ̀ⲣⲟⲓ ϧⲉⲛ ⲁⲙⲉⲛϯ ⲛ̀ⲧⲉⲕⲭⲟⲡⲧ ⲇⲉ ϣⲁⲧⲉϥⲥⲓⲛⲓ ⲛ̀ϫⲉ ⲡⲉⲕϫⲱⲛⲧ ⲟⲩⲟϩ ⲛ̀ⲧⲉⲕϯⲛⲉⲓ ⲛⲏⲓ ⲉ̀ⲟⲩⲥⲏⲟⲩ ⲉⲕⲛⲁϫⲉⲙⲡⲁϣⲓⲛⲓ ⲛ̀ϧⲏⲧϥ	ⲛⲁⲛⲟⲩⲥ ⲅⲁⲣ ⲉⲛⲉ ⲛ̅ⲧⲁⲕϩⲁⲣⲉϩ ⲉⲣⲟⲓ ϩⲛ̅ ⲁⲙⲛ̅ⲧⲉ. ⲛⲅ̅ϩⲟⲡⲧ̅ ⲇⲉ ϣⲁⲛⲧⲉ ⲧⲉⲕⲟⲣⲅⲏ ⲗⲟ. ⲛⲅ̅ⲥⲙⲛ̅ ⲟⲩⲟⲉⲓϣ ⲛⲁⲓ ⲉⲕⲛⲁⲣ̅ ⲡⲁⲙⲉⲉⲩⲉ ⲛ̅ϩⲏⲧϥ̅.	For oh that thou hadst kept me in the grave, and hadst hidden me until thy wrath should cease, and thou shouldest set me a time in which thou wouldest remember me!	εἰ γὰρ ὄφελον ἐν ᾅδῃ µε ἐφύλαξας, ἔκρυψας δέ µε, ἕως ἂν παύσηταί σου ἡ ὀργὴ καὶ τάξῃ µοι χρόνον, ἐν ᾧ µνείαν µου ποιήσῃ.						
Job	14	14	14	OT	1. OT	Poetic Books	3. Poetic Books	03. Poetic Books	02. Job	ⲁϥϣⲁⲛⲙⲟⲩ ⲅⲁⲣ ⲛ̀ϫⲉ ⲫⲣⲱⲙⲓ ϥⲛⲁⲱⲛϧ ⲉ̀ⲁϥϭⲉ ⲛⲓⲉϩⲟⲟⲩ ⲉ̀ⲃⲟⲗ ⲛ̀ⲧⲉ ⲡⲉϥⲱⲛϧ ϯⲛⲁⲁⲙⲟⲛⲓ ⲛ̀ⲧⲟⲧ ϣⲁⲧⲉϥⲑⲁⲙⲓⲟⲓ ⲛ̀ⲕⲉⲥⲟⲡ	ⲉⲣϣⲁⲛ ⲡⲣⲱⲙⲉ ⲅⲁⲣ ⲙⲟⲩ ϥⲛⲁⲱⲛϩ̅. ⲉⲁϥϫⲉⲕ ⲛⲉϩⲟⲟⲩ ⲉⲃⲟⲗ ⲙ̅ⲡⲉϥⲁϩⲉ. ϯⲛⲁϭⲱ ϣⲁⲛϯϣⲱⲡⲉ ⲟⲛ.	For if a man should die, shall he live again, having accomplished the days of his life? I will wait till I exist again?	ἐὰν γὰρ ἀποθάνῃ ἄνθρωπος, ζήσεται συντελέσας ἡµέρας τοῦ βίου αὐτοῦ· ὑποµενῶ, ἕως ἂν πάλιν γένωµαι.						
Job	14	14	15	OT	1. OT	Poetic Books	3. Poetic Books	03. Poetic Books	02. Job	ⲓⲧⲁ ⲉⲕⲉ̀ⲙⲟⲩϯ ⲁ̀ⲛⲟⲕ ⲇⲉ ⲉⲓⲉ̀ⲉⲣⲟⲩⲱ ⲛⲁⲕ ⲛⲓϩⲃⲏⲟⲩⲓ ⲇⲉ ⲛ̀ⲧⲉ ⲛⲉⲕϫⲓϫ ⲙ̀ⲡⲉⲣⲭⲁⲩ ⲛ̀ⲥⲱⲕ	ⲁⲩⲱ ⲛⲅ̅ⲙⲟⲩⲧⲉ ⲁⲛⲟⲕ ϯⲛⲁⲟⲩⲱϣⲃⲉⲕ. ⲙ̅ⲡⲣ̅ⲕⲱ ⲇⲉ ⲛ̅ⲥⲱⲕ ⲛ̅ⲛⲉϩⲃⲏⲩⲉ ⲛ̅ⲛⲉⲕϭⲓϫ.	Then shalt thou call, and I will hearken to thee: but do not thou reject the work of thine hands.	εἶτα καλέσεις, ἐγὼ δέ σοι ὑπακούσοµαι, τὰ δὲ ἔργα τῶν χειρῶν σου µὴ ἀποποιοῦ.						
Job	14	14	16	OT	1. OT	Poetic Books	3. Poetic Books	03. Poetic Books	02. Job	ⲁⲕϭⲓⲏⲡⲓ ⲇⲉ ⲛ̀ⲛⲁϩⲃⲏⲟⲩⲓ ⲧⲏⲣⲟⲩ ⲟⲩⲟϩ ⲛ̀ⲛⲉ ϩⲗⲓ ⲛ̀ⲧⲉ ⲛⲁⲛⲟⲃⲓ ⲥⲉⲛⲕ	ⲁⲕⲉⲡ ⲛⲁⲛⲟⲃⲉ ⲇⲉ ⲧⲏⲣⲟⲩ ⲁⲩⲱ ⲛ̅ⲛⲉ ⲗⲁⲁⲩ ⲛ̅ⲁⲛⲟⲙⲓⲁ ⲥⲁⲁⲧⲕ̅.	But thou hast numbered my devices: and not one of my sins shall escape thee?	ἠρίθµησας δέ µου τὰ ἐπιτηδεύµατα, καὶ οὐ µὴ παρέλθῃ σε οὐδὲν τῶν ἁµαρτιῶν µου·						
Job	14	14	17	OT	1. OT	Poetic Books	3. Poetic Books	03. Poetic Books	02. Job	ⲁⲕⲉⲣⲥⲫⲣⲁⲅⲓⲍⲓⲛ ⲇⲉ ⲛ̀ⲛⲁⲁⲛⲟⲙⲓⲁ ϧⲉⲛ ⲟⲩⲁⲥⲟⲩⲓ ⲁⲕϯⲙⲏⲓⲛⲓ ⲇⲉ ⲉ̀ⲛⲏ ⲉⲧⲁⲓⲉⲣⲡⲁⲣⲁⲃⲉⲛⲓⲛ ⲙ̀ⲙⲱⲟⲩ ⲉⲓⲟⲩⲱϣ ⲁⲛ	ⲁⲕⲧⲱⲱⲃⲉ ⲇⲉ ⲉⲣⲛ̅ ⲛⲁⲛⲟⲃⲉ ϩⲛ̅ ⲟⲩⲧⲱⲱⲙⲉ. ⲁⲕϯ ⲙⲁⲉⲓⲛ ⲇⲉ ⲉⲡⲉⲛⲧⲁⲓⲁⲁϥ ⲛ̅ⲧⲁϭⲟⲙ ⲁⲛ ⲧⲉ.	An thou hast sealed up my transgressions in a bag, and marked if I have been guilty of any transgression unawares.	ἐσφράγισας δέ µου τὰς ἀνοµίας ἐν βαλλαντίῳ, ἐπεσηµήνω δέ, εἴ τι ἄκων παρέβην.						
Job	14	14	18	OT	1. OT	Poetic Books	3. Poetic Books	03. Poetic Books	02. Job	ⲟⲩⲟϩ ⲡⲗⲏⲛ ⲟⲩⲧⲱⲟⲩ ⲉϥϩⲓⲱⲟⲩ ⲉϥⲉ̀ϩⲉⲓ ⲟⲩⲟϩ ⲟⲩⲡⲉⲧⲣⲁ ⲉⲥⲉ̀ⲉⲣⲁⲡⲁⲥ ⲉ̀ⲃⲟⲗ ϧⲉⲛ ⲡⲉⲥⲙⲁ		And verily a mountain falling will utterly be destroyed, and a rock shall be worn out of its place.	καὶ πλὴν ὄρος πῖπτον διαπεσεῖται, καὶ πέτρα παλαιωθήσεται ἐκ τοῦ τόπου αὐτῆς·						
Job	14	14	19	OT	1. OT	Poetic Books	3. Poetic Books	03. Poetic Books	02. Job	ⲁ ϩⲁⲛⲙⲱⲟⲩ ⲥⲗⲁϫⲗⲉϫ ⲛ̀ϩⲁⲛⲱⲛⲓ ⲟⲩⲟϩ ⲁ ϩⲁⲛⲙⲱⲟⲩ ⲑⲟⲩⲉⲗⲉ ⲛⲏ ⲉⲧϭⲟⲥⲓ ⲛ̀ⲧⲉ ⲡⲓⲟⲩⲁⲛ ⲛ̀ⲧⲉ ⲡⲓⲕⲁϩⲓ ⲟⲩⲟϩ ⲧϩⲩⲡⲟⲙⲟⲛⲏ ⲛ̀ⲟⲩⲣⲱⲙⲓ ⲁⲕⲧⲁⲕⲟⲥ		The waters wear the stones, and waters falling headlong overflow a heap of the earth: and thou destroyest the hope of man.	λίθους ἐλέαναν ὕδατα, καὶ κατέκλυσεν ὕδατα ὕπτια τοῦ χώµατος τῆς γῆς· καὶ ὑποµονὴν ἀνθρώπου ἀπώλεσας.						
Job	14	14	20	OT	1. OT	Poetic Books	3. Poetic Books	03. Poetic Books	02. Job	ⲁⲕϯ ⲛ̀ⲧⲟⲧⲕ ⲙ̀ⲙⲟϥ ⲟⲩⲟϩ ⲁϥϣⲉ ⲛⲁϥ ϣⲁ ⲉ̀ⲃⲟⲗ ⲁⲕⲧⲁϫⲣⲟ ⲙ̀ⲡⲉⲕϩⲟ ⲉ̀ϩⲣⲏⲓ ⲉ̀ϫⲱϥ ⲟⲩⲟϩ ⲁⲕⲟⲩⲡⲣⲡϥ ⲉ̀ⲃⲟⲗ	ⲁⲕⲧⲟϭⲛⲉϥ ⲉⲃⲟⲗ ϣⲁⲃⲟⲗ ⲁϥⲃⲱⲕ. ⲁⲕϭⲱϣⲧ̅ ⲉϫⲱϥ ϩⲙ̅ ⲡⲉⲕϩⲟ ⲁⲩⲱ ⲁⲕⲧⲥⲃ̅ⲕⲟϥ.	Thou drivest him to an end, and he is gone: thou settest thy face against him, and sendest him away;	ὦσας αὐτὸν εἰς τέλος, καὶ ᾤχετο· ἐπέστησας αὐτῷ τὸ πρόσωπον καὶ ἐξαπέστειλας·						
Job	14	14	21	OT	1. OT	Poetic Books	3. Poetic Books	03. Poetic Books	02. Job	ⲁⲩϣⲁⲛⲁϣⲁⲓ ⲇⲉ ⲛ̀ϫⲉ ⲛⲉϥϣⲏⲣⲓ ⲛ̀ϥⲉⲙⲓ ⲁⲛ ⲁⲩϣⲁⲛⲥⲃⲟⲕ ⲇⲉ ⲟⲛ ϥⲥⲱⲟⲩⲛ ⲟⲛ	ⲛ̅ⲧⲉⲣⲉ ⲛⲉϥϣⲏⲣⲉ ⲇⲉ ⲁϣⲁⲓ ⲙ̅ⲡⲉϥⲉⲓⲙⲉ. ⲉⲩϣⲁⲛⲥⲃⲟⲕ ⲇⲉ ⲛϥ̅ⲥⲟⲟⲩⲛ ⲁⲛ.	and though his children be multiplied, he knows it not; and if they be few, he is not aware.	πολλῶν δὲ γενοµένων τῶν υἱῶν αὐτοῦ οὐκ οἶδεν, ἐὰν δὲ ὀλίγοι γένωνται, οὐκ ἐπίσταται·						
Job	14	14	22	OT	1. OT	Poetic Books	3. Poetic Books	03. Poetic Books	02. Job	ⲁⲗⲗⲁ ⲛⲉϥⲥⲁⲣⲝ ⲁⲩϭⲓⲙⲕⲁϩ ⲧⲉϥⲯⲩⲭⲏ ⲇⲉ ⲁⲥⲉⲣϧⲏⲓⲃⲓ	ⲁⲗⲗⲁ ⲛⲉϥⲥⲁⲣⲝ̅ ⲙ̅ⲕⲁϩ. ⲁⲩⲱ ⲧⲉϥⲯⲩⲭⲏ ⲣ̅ϩⲏⲃⲉ.	But his flesh is in pain, and his soul mourns.	ἀλλ’ ἢ αἱ σάρκες αὐτοῦ ἤλγησαν, ἡ δὲ ψυχὴ αὐτοῦ ἐπένθησεν.						
Job	15	15	1	OT	1. OT	Poetic Books	3. Poetic Books	03. Poetic Books	02. Job	ⲁϥⲉⲣⲟⲩⲱ ⲛ̀ϫⲉ ⲉⲗⲓⲫⲁⲥ ⲡⲓⲑⲉⲙⲁⲛⲓⲧⲏⲥ ⲡⲉϫⲁϥ	ⲁ ⲉⲗⲓⲫⲁⲥ ⲇⲉ ⲟⲩⲱϣⲃ̅ ⲡⲉⲑⲁⲓⲙⲁⲛⲓⲧⲏⲥ ⲡⲉϫⲁϥ.	Then Eliphaz the Thaemanite answered and said,	Ὑπολαβὼν δὲ Ελιφας ὁ Θαιµανίτης λέγει						
Job	15	15	2	OT	1. OT	Poetic Books	3. Poetic Books	03. Poetic Books	02. Job	ϫⲉ ⲙⲏ ⲟⲩⲟⲛ ⲟⲩⲥⲁⲃⲉ ⲛⲁϯ ⲛ̀ⲟⲩⲉⲣⲟⲩⲱ ⲛ̀ⲧⲉ ⲟⲩⲕⲁϯ ⲛ̀ⲧⲉ ⲟⲩⲡⲛ̅ⲁ̅ ⲁϥⲙⲁϩ ⲧⲉⲛⲉϫⲓ ⲅⲁⲣ ⲛ̀ⲉⲙⲕⲁϩ	ϫⲉ ⲙⲏ ⲡⲥⲟⲫⲟⲥ ⲛⲁⲟⲩⲱϣⲃ̅ ⲛ̅ⲟⲩⲙⲛ̅ⲧⲣⲙ̅ⲛ̅ϩⲏⲧ ⲙ̅ⲡⲛ̅ⲁ̅ ⲁϥⲙⲟⲩ ⲅⲁⲣ ϩⲛ̅ ⲟⲩⲧⲕⲁⲥ ⲛ̅ϩⲏ.	Will a wise man give for answer a mere breath of wisdom? and does he fill up the pain of his belly,	Πότερον σοφὸς ἀπόκρισιν δώσει συνέσεως πνεύµατος καὶ ἐνέπλησεν πόνον γαστρὸς						
Job	15	15	3	OT	1. OT	Poetic Books	3. Poetic Books	03. Poetic Books	02. Job	ⲉϥⲥⲟϩⲓ ϧⲉⲛ ϩⲁⲛⲥⲁϫⲓ ⲛ̀ⲥϣⲉ ⲁⲛ ϧⲉⲛ ϩⲁⲛⲥⲁϫⲓ ⲙ̀ⲙⲟⲛ ϩⲏⲟⲩ ⲛ̀ϧⲏⲧⲟⲩ	ⲉϥϫⲡⲓⲟ ϩⲛ̅ ϩⲉⲛϣⲁϫⲉ ⲉⲙⲉϣϣⲉ. ⲁⲩⲱ ϩⲉⲛ ϩⲉⲛϣⲁϫⲉ ⲉⲙⲛ̅ ⲗⲁⲁⲩ ⲛ̅ϩⲏⲩ ⲛ̅ϩⲏⲧⲟⲩ.	reasoning with improper sayings, and with words wherein is no profit?	ἐλέγχων ἐν ῥήµασιν, οἷς οὐ δεῖ, ἐν λόγοις, οἷς οὐδὲν ὄφελος;						
Job	15	15	4	OT	1. OT	Poetic Books	3. Poetic Books	03. Poetic Books	02. Job	ⲙⲏ ϩⲱⲕ ⲉⲧⲁⲕⲭⲁ ⲧⲉϥϩⲟϯ ⲛ̀ⲥⲱⲕ ⲁⲕϫⲉⲕ ϩⲁⲛⲥⲁϫⲓ ⲇⲉ ⲉ̀ⲃⲟⲗ ⲙ̀ⲡⲁⲓⲣⲏϯ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅	ⲡⲁⲓ ϩⲱⲱⲕ ⲟⲛ ⲛ̅ⲧⲁⲕⲕⲁ ⲧⲉϥϩⲟⲧⲉ ⲛ̅ⲥⲱⲕ. ⲁⲕϫⲱ ⲛ̅ϩⲉⲛϣⲁϫⲉ ⲛ̅ϯⲙⲓⲛⲉ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ.	Hast not thou moreover cast off fear, and accomplished such words before the Lord?	οὐ καὶ σὺ ἀπεποιήσω φόβον, συνετελέσω δὲ ῥήµατα τοιαῦτα ἔναντι τοῦ κυρίου;						
Job	15	15	5	OT	1. OT	Poetic Books	3. Poetic Books	03. Poetic Books	02. Job	ⲕⲟⲓ ⲛ̀ⲉⲛⲟⲭⲟⲥ ⲛ̀ⲛⲓⲥⲁϫⲓ ⲛ̀ⲧⲉ ⲣⲱⲕ ⲙ̀ⲡⲉⲕⲉⲣⲇⲓⲁⲕⲣⲓⲛⲓⲛ ⲛ̀ⲛⲓⲥⲁϫⲓ ⲛ̀ⲧⲉ ⲛⲓⲣⲉⲙⲛ̀ϫⲟⲙ	ⲕϭⲏⲡ ⲉⲛϣⲁϫⲉ ⲛ̅ⲣⲱⲕ ⲙ̅ⲡⲕ̅ϣⲃ̅ⲧⲕ̅ ⲗⲁⲁⲩ ⲉⲛϣⲁϫⲉ ⲛ̅ⲛ̅ⲇⲩⲛⲁⲥⲧⲏⲥ.	Thou art guilty by the words of thy mouth, neither hast thou discerned the words of the mighty.	ἔνοχος εἶ ῥήµασιν στόµατός σου οὐδὲ διέκρινας ῥήµατα δυναστῶν·						
Job	15	15	6	OT	1. OT	Poetic Books	3. Poetic Books	03. Poetic Books	02. Job	ⲉϥⲥⲟϩⲓ ⲙ̀ⲙⲟⲕ ⲛ̀ϫⲉ ⲣⲱⲕ ⲟⲩⲟϩ ⲁ̀ⲛⲟⲕ ⲁⲛ ⲛⲉⲕⲥⲫⲟⲧⲟⲩ ⲇⲉ ⲉⲩⲉ̀ⲉⲣⲙⲉⲑⲣⲉ ϧⲁⲣⲟⲕ	ⲉⲣⲉ ⲧⲉⲕⲧⲁⲡⲣⲟ ϫⲡⲓⲟⲕ ⲛ̅ⲁⲛⲟⲕ ⲁⲛ ⲁⲩⲱ ⲉⲣⲉ ⲛⲉⲕⲥⲡⲟⲧⲟⲩ ⲣ̅ⲙⲛ̅ⲧⲣⲉ ⲉⲣⲟⲕ.	Let thine own mouth, and not me, reprove thee: and thy lips shall testify against thee.	ἐλέγξαι σε τὸ σὸν στόµα καὶ µὴ ἐγώ, τὰ δὲ χείλη σου καταµαρτυρήσουσίν σου.						
Job	15	15	7	OT	1. OT	Poetic Books	3. Poetic Books	03. Poetic Books	02. Job	ⲟⲩ ⲅⲁⲣ ⲙⲏ ⲁⲩⲙⲁⲥⲕ ϧⲁⲧϩⲏ ⲛ̀ⲛⲓⲣⲱⲙⲓ ⲓⲉ ⲁⲕϭⲱⲥ ϧⲁⲧϩⲏ ⲛ̀ⲛⲓⲧⲱⲟⲩ	ⲉϣⲁⲣⲉ ⲟⲩ ⲅⲁⲣ ϣⲱⲡⲉ. ⲙⲏ ⲛ̅ⲧⲕ̅ ⲡϣⲣ̅ⲡ ⲛ̅ϫⲡⲟ ⲛ̅ⲣⲱⲙⲉ. ⲏ ⲁⲩⲧⲟⲟⲕⲕ̅ ϩⲁ ⲑⲏ ⲛ̅ⲛⲉⲕⲣⲱⲟⲩ.	What! art thou the first man that was born? or wert thou established before the hills?	τί γάρ; µὴ πρῶτος ἀνθρώπων ἐγενήθης; ἢ πρὸ θινῶν ἐπάγης;						
Job	15	15	8	OT	1. OT	Poetic Books	3. Poetic Books	03. Poetic Books	02. Job	ⲓⲉ ⲁⲕⲥⲱⲧⲉⲙ ⲉ̀ⲡⲓⲟⲩⲁϩⲥⲁϩⲛⲓ ⲛ̀ⲧⲉ ⲡϭ̅ⲥ̅ ⲁⲥⲫⲟϩ ⲇⲉ ⲉ̀ⲣⲟⲕ ⲛ̀ϫⲉ ϯⲥⲟⲫⲓⲁ	ⲏ ⲛ̅ⲧⲁⲕⲥⲱⲧⲙ̅ ⲉⲡⲧⲱϣ ⲙ̅ⲡϫⲟⲉⲓⲥ. ⲁ ⲧⲥⲟⲫⲓⲁ ⲇⲉ ⲡⲱϩ ϣⲁⲣⲟⲕ.	Or hast thou heard the ordinance of the Lord? or has God used thee as his counsellor? and has wisdom come only to thee?	ἦ σύνταγµα κυρίου ἀκήκοας, εἰς δὲ σὲ ἀφίκετο σοφία;						
Job	15	15	9	OT	1. OT	Poetic Books	3. Poetic Books	03. Poetic Books	02. Job	ⲟⲩ ⲅⲁⲣ ⲉⲧⲉⲕⲥⲱⲟⲩⲛ ⲙ̀ⲙⲟϥ ⲟⲩⲟϩ ⲧⲉⲛⲥⲱⲟⲩⲛ ⲙ̀ⲙⲟϥ ⲁ̀ⲛⲟⲛ ⲁⲛ ⲓⲉ ⲟⲩ ⲡⲉⲧⲉⲕⲕⲁϯ ⲉ̀ⲣⲟϥ ⲉ̀ϩⲟⲧⲉⲣⲟⲛ	ⲉⲕⲥⲟⲟⲩⲛ ⲅⲁⲣ ⲛ̅ⲟⲩ ⲛ̅ⲧⲛ̅ⲥⲟⲟⲩⲛ ⲙ̅ⲙⲟϥ ⲁⲛ. ⲏ ⲉⲕⲉⲓⲙⲉ ⲉⲟⲩ ⲛ̅ⲧⲛ̅ⲉⲓⲙⲉ ⲉⲣⲟϥ ⲁⲛ.	For what knowest thou, that, we know not? or what understandest thou, which we do not also?	τί γὰρ οἶδας, ὃ οὐκ οἴδαµεν; ἢ τί συνίεις, ὃ οὐχὶ καὶ ἡµεῖς;						
Job	15	15	10	OT	1. OT	Poetic Books	3. Poetic Books	03. Poetic Books	02. Job	ⲕⲉ ⲅⲉ ⲛ̀ⲑⲟⲕ ⲟⲩϧⲉⲗⲗⲟ ⲟⲩⲟϩ ⲛ̀ⲑⲟⲕ ⲟⲩⲁⲡⲁⲥ ⲛ̀ϧⲏⲧⲉⲛ ⲉⲕϩⲟⲣϣ ⲉ̀ⲡⲉⲕⲓⲱⲧ ϧⲉⲛ ϩⲁⲛⲉϩⲟⲟⲩ		Truly among us are both the old and very aged man, more advanced in days than thy father.	καί γε πρεσβύτης καί γε παλαιὸς ἐν ἡµῖν βαρύτερος τοῦ πατρός σου ἡµέραις.						
Job	15	15	11	OT	1. OT	Poetic Books	3. Poetic Books	03. Poetic Books	02. Job	ⲛ̀ⲧϣⲉⲃⲓⲱ ⲛ̀ⲛⲉⲕⲛⲟⲃⲓ ⲁⲩⲉⲣⲙⲁⲥⲧⲓⲅⲅⲟⲓⲛ ⲙ̀ⲙⲟⲕ ⲛ̀ⲟⲩⲕⲟⲩϫⲓ ⲁⲕⲥⲁϫⲓ ⲛ̀ϩⲁⲛⲛⲓϣϯ ⲙ̀ⲙⲁϣⲱ	ⲛ̅ⲧⲁⲩⲙⲁⲥⲧⲓⲅⲟⲩ ⲙ̅ⲙⲟⲕ ⲛ̅ϩⲉⲛϣⲏⲙ ϩⲁ ⲛⲉⲕⲛⲟⲃⲉ. ⲁⲕϣⲁϫⲉ ⲉⲙⲁⲧⲉ ⲡⲁⲣⲁ ⲡϣⲓ.	Thou hast been scourged for but few of thy sins: thou hast spoken haughtily and extravagantly.	ὀλίγα ὧν ἡµάρτηκας µεµαστίγωσαι, µεγάλως ὑπερβαλλόντως λελάληκας.						
Job	15	15	12	OT	1. OT	Poetic Books	3. Poetic Books	03. Poetic Books	02. Job	ⲟⲩ ⲡⲉⲧⲁ ⲡⲉⲕϩⲏⲧ ⲉⲣⲙⲉⲗⲉⲧⲁⲛ ⲙ̀ⲙⲟϥ ⲓⲉ ⲟⲩ ⲡⲉⲧⲁ ⲛⲉⲕⲃⲁⲗ ϫⲟⲩϣⲧ ⲉ̀ⲣⲟϥ	ⲛⲧⲁ ⲡⲉⲕϩⲏⲧ ⲧⲟⲗⲙⲁ ⲉⲟⲩ. ⲁⲩⲱ ⲛ̅ⲧⲁ ⲛⲉⲕⲃⲁⲗ ⲉⲓⲟⲣⲙ̅ ⲉⲟⲩ.	What has thine heart dared? or what have thine eyes aimed at,	τί ἐτόλµησεν ἡ καρδία σου, ἢ τί ἐπήνεγκαν οἱ ὀφθαλµοί σου,						
Job	15	15	13	OT	1. OT	Poetic Books	3. Poetic Books	03. Poetic Books	02. Job	ϫⲉ ⲟⲩϫⲱⲛⲧ ⲁⲕⲥⲁϫⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲁⲕⲉⲛ ϩⲁⲛⲥⲁϫⲓ ⲇⲉ ⲙ̀ⲡⲁⲓⲣⲏϯ ⲉ̀ⲃⲟⲗ ϧⲉⲛ ⲣⲱⲕ	ϫⲉ ⲁⲕⲡⲱϩⲧ̅ ⲛ̅ⲟⲩϭⲱⲛⲧ̅ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲕⲧⲁⲩⲟ ⲇⲉ ⲛ̅ϩⲉⲛϣⲁϫⲉ ⲛ̅ϯⲙⲓⲛⲉ ⲉⲃⲟⲗ ϩⲛ̅ ⲣⲱⲕ.	that thou hast vented thy rage before the Lord, and delivered such words from thy mouth?	ὅτι θυµὸν ἔρρηξας ἔναντι κυρίου, ἐξήγαγες δὲ ἐκ στόµατος ῥήµατα τοιαῦτα;						
Job	15	15	14	OT	1. OT	Poetic Books	3. Poetic Books	03. Poetic Books	02. Job	ⲛⲓⲙ ⲅⲁⲣ ⲡⲉ ⲫⲣⲱⲙⲓ ϫⲉ ⲉϥⲉ̀ϣⲱⲡⲓ ⲉϥⲟⲓ ⲛ̀ⲁⲧⲁⲣⲓⲕⲓ ⲓⲉ ⲟⲩⲙⲓⲥⲓ ⲉ̀ⲃⲟⲗ ϧⲉⲛ ⲟⲩⲥϩⲓⲙⲓ ϫⲉ ϥⲛⲁⲉⲣ ⲟⲩⲑⲙⲏⲓ	ⲟⲩ ⲅⲁⲣ ⲡⲉ ⲡⲣⲱⲙⲉ ϫⲉ ⲉϥⲉⲧⲃ̅ⲃⲟ. ⲏ ϫⲉ ⲉⲣⲉ ϣⲏⲣⲉ ⲛ̅ⲥϩⲓⲙⲉ ⲣ̅ⲇⲓⲕⲁⲓⲟⲥ.	For who, being a mortal, is such that he shall be blameless? or, who that is born of a woman, that he should be just?	τίς γὰρ ὢν βροτός, ὅτι ἔσται ἄµεµπτος, ἢ ὡς ἐσόµενος δίκαιος γεννητὸς γυναικός;						
Job	15	15	15	OT	1. OT	Poetic Books	3. Poetic Books	03. Poetic Books	02. Job	ⲓⲥϫⲉ ⲛⲏ ⲉⲑⲟⲩⲁⲃ ϥⲧⲉⲛϩⲟⲩⲧ ⲙ̀ⲙⲟⲥ ϩⲁⲣⲱⲟⲩ ⲁⲛ ⲧⲫⲉ ⲇⲉ ⲥⲧⲟⲩⲃⲏⲟⲩⲧ ⲁⲛ ⲙ̀ⲡⲉϥⲙ̀ⲑⲟ	ⲉϣϫⲉ ⲛϥ̅ⲧⲁⲛϩⲟⲩⲧ ⲙ̅ⲙⲟϥ ⲁⲛ ⲙⲛ̅ ⲛⲉϥⲡⲉⲧⲟⲩⲁⲁⲃ. ⲛ̅ⲧⲡⲉ ⲇⲉ ⲧⲃ̅ⲃⲏⲩ ⲁⲛ ⲙ̅ⲡⲉϥⲙ̅ⲧⲟ ⲉⲃⲟⲗ.	Forasmuch as he trusts not his saints; and the heaven is not pure before him.	εἰ κατὰ ἁγίων οὐ πιστεύει, οὐρανὸς δὲ οὐ καθαρὸς ἐναντίον αὐτοῦ.						
Job	15	15	16	OT	1. OT	Poetic Books	3. Poetic Books	03. Poetic Books	02. Job	ⲓⲉ ⲁⲩⲏⲣ ⲡⲉ ⲡⲓⲣⲱⲙⲓ ⲉⲧⲟⲣⲉⲃ ⲟⲩⲟϩ ⲉⲧϭⲁϧⲉⲙ ⲉϥⲥⲉ ϭⲓⲛ̀ϫⲟⲛⲥ ⲙ̀ⲫⲣⲏϯ ⲛ̀ⲟⲩⲣⲉϥⲥⲱ	ⲁⲙⲛ̅ⲧⲉ ⲇⲉ ⲃⲏⲧ. ⲁⲩⲱ ϥϫⲁϩⲙ̅. ⲡⲣⲱⲙⲉ ⲇⲉ ⲉⲧⲥⲉⲩ ϫⲓⲛ̅ϭⲟⲛⲥ̅ ⲛ̅ⲑⲉ ⲙ̅ⲡⲙⲟⲟⲩ.	Alas then, abominable and unclean is man, drinking unrighteousness as a draught.	ἔα δὲ ἐβδελυγµένος καὶ ἀκάθαρτος, ἀνὴρ πίνων ἀδικίας ἴσα ποτῷ.						
Job	15	15	17	OT	1. OT	Poetic Books	3. Poetic Books	03. Poetic Books	02. Job	ϯⲛⲁⲧⲁⲙⲟⲕ ⲟⲩⲛ ⲥⲱⲧⲉⲙ ⲉ̀ⲣⲟⲓ ⲛⲏ ⲉⲧⲁⲓⲛⲁⲩ ⲉ̀ⲣⲱⲟⲩ ϯⲛⲁϫⲟⲧⲟⲩ ⲛⲁⲕ	ⲥⲱⲧⲙ̅ ⲇⲉ ⲉⲣⲟⲓ ⲉⲛⲉϯϫⲱ ⲙ̅ⲙⲟⲟⲩ ⲛⲁⲕ. ⲁⲩⲱ ϯⲛⲁϫⲱ ⲛⲁⲕ ⲛ̅ⲛⲉⲛⲧⲁⲓⲛⲁⲩ ⲉⲣⲟⲟⲩ.	But I will tell thee, hearken to me; I will tell thee now what I have seen;	ἀναγγελῶ δέ σοι, ἄκουέ µου· ἃ δὴ ἑώρακα, ἀναγγελῶ σοι,						
Job	15	15	18	OT	1. OT	Poetic Books	3. Poetic Books	03. Poetic Books	02. Job	ⲛⲏ ⲉⲧⲟⲩⲛⲁϫⲟⲧⲟⲩ ⲛ̀ϫⲉ ⲛⲓⲥⲁⲃⲉⲩ ⲙ̀ⲡⲟⲩⲭⲟⲡⲟⲩ ⲛ̀ϫⲉ ⲛⲟⲩⲓⲟϯ	ⲛⲉⲧⲉⲣⲉ ⲛ̅ⲥⲟⲫⲟⲥ ⲛⲁϫⲟⲟⲩ. ⲙ̅ⲡⲉ ⲛⲉⲩⲉⲓⲟⲧⲉ ϩⲟⲡⲟⲩ ⲉⲣⲟⲟⲩ ⲉⲁⲁⲩ.	things wise men say, and their fathers have not hidden.	ἃ σοφοὶ ἐροῦσιν καὶ οὐκ ἔκρυψαν πατέρας αὐτῶν·						
Job	15	15	19	OT	1. OT	Poetic Books	3. Poetic Books	03. Poetic Books	02. Job	ⲛ̀ⲑⲱⲟⲩ ⲙ̀ⲙⲁⲩⲁⲧⲟⲩ ⲁⲩϯ ⲙ̀ⲡⲓⲕⲁϩⲓ ⲛⲱⲟⲩ ⲟⲩⲟϩ ⲙ̀ⲡⲉϥⲓ̀ ⲛ̀ϫⲉ ⲟⲩϣⲉⲙⲙⲟ ⲉ̀ϩⲣⲏⲓ ⲉ̀ϫⲱⲟⲩ	ⲙ̅ⲡⲉ ϣⲙ̅ⲙⲟ ⲉⲓ ⲉϫⲱⲟⲩ.	To them alone the earth was given, and no stranger came upon them.	αὐτοῖς µόνοις ἐδόθη ἡ γῆ, καὶ οὐκ ἐπῆλθεν ἀλλογενὴς ἐπ’ αὐτούς.						
Job	15	15	20	OT	1. OT	Poetic Books	3. Poetic Books	03. Poetic Books	02. Job	ⲡⲱⲛϧ ⲧⲏⲣϥ ⲙ̀ⲡⲓⲁⲥⲉⲃⲏⲥ ⲁϥⲭⲏ ϧⲉⲛ ⲟⲩⲣⲱⲟⲩϣ ϩⲁⲛⲣⲟⲙⲡⲓ ⲇⲉ ⲉⲩϩⲏⲡ ⲉⲧⲧⲟⲓ ⲛ̀ⲟⲩⲣⲉⲙⲛ̀ϫⲟⲙ	ⲡⲁϩⲉ ⲧⲏⲣϥ̅ ⲙ̅ⲡⲁⲥⲉⲃⲏⲥ ϩⲛ̅ ϩⲉⲛⲣⲟⲟⲩϣ. ϩⲉⲛⲣⲟⲙⲡⲉ ⲇⲉ ⲉⲩⲏⲡ ⲛⲉⲧⲧⲟ ⲛ̅ⲟⲩⲇⲩⲛⲁⲥⲧⲏⲥ.	All the life of the ungodly is spent in care, and the years granted to the oppressor are numbered.	πᾶς ὁ βίος ἀσεβοῦς ἐν φροντίδι, ἔτη δὲ ἀριθµητὰ δεδοµένα δυνάστῃ,						
Job	15	15	21	OT	1. OT	Poetic Books	3. Poetic Books	03. Poetic Books	02. Job	ⲧⲉⲛϩⲟϯ ⲇⲉ ⲁⲥⲭⲏ ϧⲉⲛ ⲛⲉϥⲙⲁϣϫ ϩⲟⲧⲁⲛ ⲇⲉ ⲁϥϣⲁⲛⲙⲉⲩⲓ ⲛ̀ϫⲉ ⲁϥⲉⲣϩⲓⲣⲏⲛⲏ ϣⲁϥⲓ̀ ⲛ̀ϫⲉ ⲡⲉϥⲟⲩⲱϫⲡ	ⲧⲉϥϩⲟⲧⲉ ⲇⲉ ϣⲟⲟⲡ ϩⲛ̅ ⲛⲉϥⲙⲁⲁϫⲉ. ϩⲟⲧⲁⲛ ⲇⲉ ⲉϥϣⲁⲛⲙⲉⲉⲩⲉ ϫⲉ ⲁⲓⲥⲙⲓⲛⲉ ⲧⲟⲧⲉ ϥⲛⲁⲧⲁⲕⲟ ϣⲁⲃⲟⲗ.	And his terror is in his ears: just when he seems to be at peace, his overthrow will come.	ὁ δὲ φόβος αὐτοῦ ἐν ὠσὶν αὐτοῦ· ὅταν δοκῇ ἤδη εἰρηνεύειν, ἥξει αὐτοῦ ἡ καταστροφή.						
Job	15	15	22	OT	1. OT	Poetic Books	3. Poetic Books	03. Poetic Books	02. Job	ⲙ̀ⲡⲉⲛⲑⲣⲉϥⲧⲉⲛϩⲟⲩⲧⲥ ⲇⲉ ϫⲉ ⲉϥⲛⲁⲉⲣ ⲉ̀ⲃⲟⲗ ⲉ̀ⲡⲭⲁⲕⲓ ⲁⲩⲧⲏⲓϥ ⲅⲁⲣ ϩⲏⲇⲏ ⲉ̀ⲧⲟⲧϥ ⲙ̀ⲡⲃⲉⲛⲓⲡⲓ	ⲙ̅ⲡⲣ̅ⲧⲣⲉϥⲣⲁⲛϩⲟⲩⲧⲥ̅ ϫⲉ ϥⲛⲁⲣ̅ⲃⲟⲗ ⲉⲡⲕⲁⲁⲕⲉ. ⲁⲩⲟⲩⲱ ⲅⲁⲣ ⲉⲩϩⲱⲡ ⲙ̅ⲙⲟϥ ⲉⲧⲟⲟⲧⲥ̅ ⲛ̅ⲧⲥⲏϥⲉ.	Let him not trust that he shall return from darkness, for he has been already made over to the power of the sword.	µὴ πιστευέτω ἀποστραφῆναι ἀπὸ σκότους· ἐντέταλται γὰρ ἤδη εἰς χεῖρας σιδήρου,						
Job	15	15	23	OT	1. OT	Poetic Books	3. Poetic Books	03. Poetic Books	02. Job	ⲁⲩⲑⲁϣϥ ⲛ̀ϩⲁⲛϧⲣⲏⲟⲩⲓ ⲛ̀ⲛⲟⲩⲉϣⲉⲣ ϥⲥⲱⲟⲩⲛ ⲇⲉ ⲛ̀ϧⲣⲏⲓ ⲛ̀ϧⲏⲧϥ ϫⲉ ⲁϥⲭⲏ ⲉⲩⲟⲩⲱϫⲡ ⲉϥⲉ̀ϣⲑⲉⲣⲑⲱⲣⲧ ⲛ̀ϫⲉ ⲟⲩⲉϩⲟⲟⲩ ⲛ̀ⲭⲁⲕⲓ	ⲁⲩⲱ ⲁⲩⲧⲁϣϥ̅ ⲛ̅ϩⲣⲉ ⲛ̅ⲛ̅ⲛⲟⲩⲣⲉ. ϥⲥⲟⲟⲩⲛ ⲇⲉ ⲛ̅ϩⲏⲧϥ̅ ϫⲉ ⲉϥⲕⲏ ⲉⲩϩⲧⲟⲡ.	And he has been appointed to be food for vultures; and he knows within himself that he is doomed to be a carcass: and a dark day shall carry him away as with a whirlwind.	κατατέτακται δὲ εἰς σῖτα γυψίν· οἶδεν δὲ ἐν ἑαυτῷ ὅτι µένει εἰς πτῶµα. ἡµέρα δὲ αὐτὸν σκοτεινὴ στροβήσει,						
Job	15	15	24	OT	1. OT	Poetic Books	3. Poetic Books	03. Poetic Books	02. Job	ⲟⲩⲁⲛⲁⲅⲕⲏ ⲇⲉ ⲛⲉⲙ ⲟⲩϩⲟϫϩⲉϫ ⲉⲩⲉ̀ⲁⲙⲟⲛⲓ ⲙ̀ⲙⲟϥ ⲙ̀ⲫⲣⲏϯ ⲛ̀ⲟⲩⲥⲁⲧⲏⲅⲟⲩⲥ ⲉϥϧⲉⲛ ⲟⲩⲙⲉⲧⲛⲓϣϯ ⲛ̀ⲧⲉϥϩⲉⲓ	ⲟⲩⲛ̅ ⲟⲩϩⲟⲟⲩ ⲇⲉ ⲛ̅ⲕⲁⲕⲉ ⲛⲁϣⲧⲣ̅ⲧⲱⲣϥ̅ ⲟⲩⲛ̅ ⲟⲩⲁⲛⲁⲅⲅⲏ ⲙⲛ̅ ⲟⲩⲑⲗⲓⲯⲓⲥ ⲛⲁⲧⲁϩⲟϥ. ⲛ̅ⲑⲉ ⲛ̅ⲟⲩⲗⲏⲙⲏⲏϣⲉ ⲉⲁϥϩⲉ ϩⲁⲑⲏ ⲛ̅ⲟⲩⲙ̅ⲗⲁϩ.	Distress also and anguish shall come upon him: he shall fall as a captain in the first rank.	ἀνάγκη δὲ καὶ θλῖψις αὐτὸν καθέξει ὥσπερ στρατηγὸς πρωτοστάτης πίπτων.						
Job	15	15	25	OT	1. OT	Poetic Books	3. Poetic Books	03. Poetic Books	02. Job	ϫⲉ ⲁϥϭⲓⲥⲓ ⲛ̀ⲛⲉϥϫⲓϫ ⲟⲩⲃⲉ ⲡϭ̅ⲥ̅ ⲁϥⲧⲱⲟⲩⲛⲟⲩ ⲇⲉ ⲛ̀ⲧⲉϥⲛⲁϩⲃⲓ ⲙ̀ⲡⲉⲙ̀ⲑⲟ ⲙ̀ⲡϭ̅ⲥ̅ ⲡⲓⲡⲁⲛⲧⲟⲕⲣⲁⲧⲱⲣ	ϫⲉ ⲁϥϫⲉⲥⲧ̅ ⲧⲟⲟⲧϥ̅ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ. ⲁⲩⲱ ⲁϥⲛⲉϩⲙⲁⲕϩ̅ ⲙ̅ⲡⲙ̅ⲧⲟ ⲉⲃⲟⲗ ⲙ̅ⲡϫⲟⲉⲓⲥ ⲡⲡⲁⲛⲧⲱⲕⲣⲁⲧⲱⲣ.	For he has lifted his hands against the Lord, and he has hardened his neck against the Almighty Lord.	ὅτι ἦρκεν χεῖρας ἐναντίον τοῦ κυρίου, ἔναντι δὲ κυρίου παντοκράτορος ἐτραχηλίασεν,						
