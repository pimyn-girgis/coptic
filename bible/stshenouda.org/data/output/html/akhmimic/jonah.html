<!DOCTYPE html>
<html>
<head>
  <meta charset="utf-8">
  <title>Jonah</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="jonah">Jonah</h2>
  <a href="#jonah1">1</a> <a href="#jonah2">2</a> <a href="#jonah3">3</a>
  <a href="#jonah4">4</a>
  <h3 id="jonah1">1</h3>

  <p>ⲓ̈ⲱⲛⲁⲥ <span style="color:#b00e23">(ⲁ̅)</span> ⲡϣⲉϫⲉ ⲙ̅ⲡϫⲁⲉⲓⲥ ⲁϥⳉⲱⲡⲉ ϣⲁ
  ⲓ̈ⲱⲛⲁⲥ ⲡϣⲏⲣⲉ ⲛ̅ⲁⲙⲁⲑⲉⲓ ⲉϥϫⲟⲩ ⲙ̅ⲙⲁⲥ <span style="color:#b00e23">(ⲃ̅)</span> ϫⲉ
  ⲧⲱⲛⲉ ⲕⲃⲱⲕ ⲁⳉⲟⲩⲛ ⲁ ⲛⲓⲛⲉⲩⲏ ⲧⲛⲁϭ ⲙ̅ⲡⲟⲗⲓⲥ ⲕⲣ̅ⲕⲏⲣⲩⲥⲥⲉ ⲛ̅ⳉⲣⲏⲓ ⲛ̅ⳉⲏⲧⲥ̅ ϫⲉ ⲁ ⲡⳉⲣⲁⲩ
  ⲛ̅ⲧⲥ̅ⲕⲁⲕⲓⲁ ⲉⲓ ⲁⳉⲣⲏⲓ̈ ⲙ̅ⲡⲁⲙ̅ⲧⲟ ⲁⲃⲁⲗ <span style="color:#b00e23">(ⲅ̅)</span>
  ⲁⲟⲩ ⲁϥⲧⲱⲛⲉ ⲛ̅ϭⲓ ⲓ̈ⲱⲛⲁⲥ ⲁϥⲡⲱⲧ ⲁⲑⲁⲣⲥⲓⲥ ⳉⲁ ⲡϩⲟ ⲙ̅ⲡϫⲁⲉⲓⲥ ⲁⲟⲩ ⲁϥⲃⲱⲕ ⲁⳉⲟⲩⲛ ⲁⲓ̈ⲟⲡⲡⲉ
  ⲁϥϭⲛ̅ ⲟⲩϫⲁⲓ̈ ⲉϥⲛⲁⲥϭⲏⲣ ⲁⲑⲁⲣⲥⲓⲥ ⲁϥϯ ⲧϥ̅ϩⲏⲙⲉ ⲁϥⲧⲁⲗⲟ ⲁⲣⲁϥ ⲁⲧϥ̅ⲥϭⲏⲣ ⲛⲉⲙⲉⲩ ⲁⲑⲁⲣⲥⲓⲥ
  ⳉⲁ ⲡϩⲟ ⲙ̅ⲡϫⲁⲉⲓⲥ <span style="color:#b00e23">(ⲇ̅)</span> ⲁⲟⲩ ⲡϫⲁⲉⲓⲥ ⲁϥⲧⲟⲩⲛⲉⲥ
  ⲟⲩⲧⲏⲟⲩ ⲁⳉⲣⲏⲓ̈ ⲁⲑⲁⲗⲁⲥⲥⲁ ⲁⲩⲛⲁϭ ⲛ̅ϩⲁⲓⲙⲉ ⳉⲱⲡⲉ ⲛ̅ⳉⲣⲏⲓ̈ ⲛ̅ⳉⲏⲧⲥ̅ ⲁⲟⲩ ⲁ ⲡϫⲁⲓ̈
  ⲣ̅ⲕⲓⲛⲇⲩⲛⲉⲩⲉ ⲁⲧⲉⲕⲟ <span style="color:#b00e23">(ⲉ̅)</span> ⲁ ⲛ̅ⲛⲉⲉϥ ⲣ̅ϩⲛⲱⲱϩⲉ
  ⲁⲟⲩ ⲁⲩⲱϣ ⲁⲃⲁⲗ ⲛ̅ϭⲓ ⲡⲟⲩⲉ ⲡⲟⲩⲉ ⲁⳉⲣⲏⲓ̈ ⲁ ⲡϥ̅ⲛⲟⲩⲧⲉ ⲁⲟⲩ ⲁⲩϯⲕⲉ ⲁⲃⲁⲗ ⲛ̅ⲛ̅ⲥⲕⲉⲩⲏ ⲉⲧⳉⲙ̅
  ⲡϫⲁⲓ̈ ⲁⳉⲣⲏⲓ̈ ⲁⲑⲁⲗⲁⲥⲥⲁ ⲁⲧⲉⲡϫⲁⲓ̈ ⲉⲥⲓⲉⲉⲓ ⲁⲣⲁⲩ ⲓ̈ⲱⲛⲁⲥ ⲇⲉ ⲁϥⲃⲱⲕ ⲁϩⲣⲏⲓ̈ ⲁ ⲡⲟⲩⲉⲛⲧ
  ⲙ̅ⲡϫⲁⲓ̈ ⲁϥⲛⲕⲁⲧⲉ ⲁϥⳉⲣ̅ⳉⲣⲉ. <span style="color:#b00e23">(ⲋ̅)</span> ⲁⲟⲩ ⲁϥϯ
  ⲡϥ̅ⲟⲩⲁⲓ̈ ⲁⲣⲁϥ ⲛ̅ϭⲓ ⲡⲛⲉⲉϥ ⲉⲑⲓⲑⲓ ⲉϥϫⲟⲩ ⲙ̅ⲙⲁⲥ ⲛⲉϥ ϫⲉ ⲉⲧⲃⲉ ⲟ ⲛ̅ⲧⲁⲕ ⲕⳉⲣⳉⲣⲉ ⲧⲱⲛⲉ
  ⲕⲣ̅ⲉⲡⲓⲕⲁⲗⲉⲓ ⲙ̅ⲡⲕⲟⲩⲛⲟⲩⲧⲉ ϫⲉⲕⲁⲁⲥ ⲁϥⲁⲧⲟⲩϫⲁⲛ ⲛ̅ϭⲓ ⲡⲛⲟⲩⲧⲉ ⲧⲛ̅ⲧⲙ̅ⲙⲟⲩ <span style=
  "color:#b00e23">(ⲍ̅)</span> ⲡⲁϫⲉ ⲡⲟⲩⲉ ⲡⲟⲩⲉ ⲙ̅ⲡⲉⲧϩⲓⲧⲟⲩⲱϥ ϫⲉ ⲁⲙⲏⲓ̈ⲛⲉ ⲧⲛ̅ϯⲕ
  ⲕⲗⲏⲣⲟⲥ ⲧⲁⲣⲛ̅ⲙ̅ⲙⲉ ϫⲉ ⲉⲧⲃⲉ ⲟ ⲛ̅ϩⲱⲃ ϯⲕⲁⲕⲓⲁ ϩⲓϫⲱⲛ ⲁⲩϯⲕ ⲕⲗⲏⲣⲟⲥ ⲁⲟⲩ ⲁ ⲡⲕⲗⲏⲣⲟⲥ ⲉⲓ
  ⲁϫⲛ̅ ⲓ̈ⲱⲛⲁⲥ <span style="color:#b00e23">(ⲏ̅)</span> ⲡⲁϫⲉⲩ ⲛⲉϥ ϫⲉ ⲟ ⲧⲉ ⲧⲕⲓⲁⲡⲉ
  ⲁⲟⲩ ⲛⲁⲕⲉⲓ ⲧⲱ ⲁⲕⲛⲁⲃⲱⲕ ⲁⲧⲟ ⲛ̅ⲧⲕ̅ ⲟⲩⲁⲃⲁⲗ ⲛ̅ⲧⲁⲕ ⳉⲛ ⲉⳉ ⲛ̅ⲭⲱⲣⲁ ⲁⲟⲩ ⲁⲃⲁⲗ ⳉⲛ ⲉⳉ
  ⲛ̅ⲗⲁⲟⲥ <span style="color:#b00e23">(ⲑ̅)</span> ⲁⲟⲩ ⲡⲁϫⲉϥ ⲛⲉⲩ ϫⲉ ⲁⲛⲁⲕ ⲡⳉⲙ̅ⳉⲉⲗ
  ⲙ̅ⲡϫⲁⲉⲓⲥ ⲁⲟⲩ ⲡϫⲁⲉⲓⲥ ⲡⲛⲟⲩⲧⲉ ⲛ̅ⲧⲡⲉ ⲁⲓ̈ϣⲙ̅ϣⲉ ⲛⲉϥ ⲁⲛⲁⲕ ⲡⲉⲓ̈ ⲉⲧⲁϥⲧⲁⲙⲓⲁ ⲑⲁⲗⲁⲥⲥⲁ ⲙⲛ̅
  ⲡⲉⲧϣⲟⲩⲱⲟⲩ: <span style="color:#b00e23">(ⲓ̅)</span> ⲁⲟⲩ ⲁⲩⲣ̅ϩⲛⲱⲱϩⲉ ⲛ̅ϭⲓ ⲛ̅ⲣⲱⲙⲉ
  ⳉⲛ̅ ⲟⲩⲛⲁϭ ⲛ̅ϩⲛⲱⲱϩⲉ ⲡⲁϫⲉⲩ ⲛⲉϥ ϫⲉ ⲉⲧⲃⲉ ⲟ ⲁⲕⲣ̅ ⲡⲉⲓ̈ ⲉⲡⲓ ⲁⲩⲙ̅ⲙⲉ ⲛ̅ϭⲓ ⲛ̅ⲣⲱⲙⲉ ϫⲉ
  ⲛⲁϥⲡⲱⲧ ⳉⲁ ⲡϩⲟ ⲙ̅ⲡϫⲁⲉⲓⲥ ⲁⲃⲁⲗ ϫⲉ ⲁϥⲧⲁⲙⲁⲩ <span style=
  "color:#b00e23">(ⲓ̅ⲁ̅)</span> ⲡⲁϫⲉⲩ ⲛⲉϥ ϫⲉ ⲟ ⲡⲉⲧⲛ̅ⲛⲁⲉⲉϥ ⲛⲉⲕ ϫⲉ: ⲑⲁⲗⲁⲥⲥⲁ
  ⲛⲁⲗⲁϭⲥ̅ ⲉⲥⲉ ⲛ̅ϩⲁⲓ̈ⲙⲉ ⲁⲣⲁⲛ ⲁⲃⲁⲗ ϫⲉ ⲑⲁⲗⲁⲥⲥⲁ ⲛⲁⲥⲧⲱⲛⲉ ⲛ̅ϩⲟⲩⲟ ⲉⲥⲛⲉϩⲥⲉ ⲛ̅ⲟⲩⲛⲁϭ
  ⲛ̅ϩⲁⲓⲙⲉ: <span style="color:#b00e23">(ⲓ̅ⲃ̅)</span> ⲡⲁϫⲉ ⲓ̈ⲱⲛⲁⲥ ⲛⲉⲩ ϫⲉ ϥⲓⲧ
  ⲧⲉⲧⲛ̅ⲧⲉⲕⲧ ⲁⲑⲁⲗⲁⲥⲥⲁ ⲁⲟⲩ ⲥⲛⲁⲗⲁϭⲥ̅ ⲉⲥⲉ ⲛ̅ϩⲁⲓⲙⲉ ⲁⲣⲱⲧⲛⲉ ⲁⲃⲁⲗ ϫⲉ ⲁⲓ̈ⲙ̅ⲙⲉ ⲁⲛⲁⲕ ϫⲉ
  ⲉⲧⲃⲏⲧ ⲁ ⲡⲓⲛⲁϭ ⲛ̅ϩⲁⲓⲙⲉ ⲉⲓ ⲁϫⲱⲧⲛⲉ <span style="color:#b00e23">(ⲓ̅ⲅ̅)</span> ⲁⲟⲩ
  ⲛⲁⲩⲉⲓⲣⲉ ⲛⲁⲧⲟⲟⲧⲟⲩ ⲛ̅ϭⲓ ⲛⲣⲱⲙⲉ ⲁⲕⲧⲁⲩ ⲁⲡⲕⲁϩ ⲁⲟⲩ ⲙ̅ⲡⲟⲩⳉⲕⲧⲁⲩ: ⲁⲃⲁⲗ ϫⲉ ⲑⲁⲗⲁⲥⲥⲁ
  ⲛⲁⲥⲣ̅ϩⲁⲓ̈ⲙⲉ ⲙ̅ⲡϣⲁ ⲁϫⲱⲟⲩ <span style="color:#b00e23">(ⲓ̅ⲇ̅)</span> ⲁⲟⲩ ⲁⲩⲱϣ
  ⲁⲃⲁⲗ ⲁϩⲣⲏⲓ̈ ⲁⲡϫⲁⲉⲓⲥ ⲉⲩϫⲟⲩ ⲙ̅ⲙⲁ[ⲥ] ϫⲉ ⲙ̅ⲡⲣ̅ϭⲱⲛⲧ ⲁⲣⲁⲛ ⲡϫⲁⲉⲓⲥ ⲙⲛ̅ⲧⲛ̅ⲙⲟⲩ ⲉⲧⲃⲉ
  ⲧⲯⲩⲭⲏ ⲙ̅ⲡⲓⲣⲱⲙⲉ ⲙ̅ⲡⲣ̅ϩⲁⲉ ⲁϩⲣⲏⲓ̈ ⲁϫⲱⲛ ⲛ̅ⲟⲩⲥⲛⲁϥ ⲛ̅ⲇⲓⲕⲁⲓⲟⲛ ⲁⲃⲁⲗ ϫⲉ ⲧⳉⲉ ⲉⲧⲁⲕⲟⲩⲁⳉⲥ
  ⲡϫⲁⲉⲓⲥ ⲁⲕⲉⲉⲥ <span style="color:#b00e23">(ⲓ̅ⲉ̅)</span> ⲁⲟⲩ ⲁⲩϫⲓ ⲓ̈ⲱⲛⲁⲥ
  ⲁⲩⲧⲉⲕϥ̅ ⲁⳉⲣⲏⲓ̈ ⲁⲑⲁⲗⲁⲥⲥⲁ ⲁⲟⲩ ⲁ ⲑⲁⲗⲁⲥⲥⲁ ⲗⲁϭⲥ̅ ⲉⲥⲉ ⲛ̅ϩⲁⲓⲙⲉ <span style=
  "color:#b00e23">(ⲓ̅ⲋ̅)</span> ⲁⲟⲩ ⲛ̅ⲣⲱⲙⲉ ⲁⲩⲣ̅ϩⲛⲱⲱϩⲉ ϩⲏⲧϥ̅ ⲙ̅ⲡϫⲁⲉⲓⲥ ⳉⲛ̅ ⲟⲩⲛⲁϭ
  ⲛ̅ϩⲛⲱⲱϩⲉ ⲁⲟⲩ ⲁⲩϣⲟⲩⲧ ⲛ̅ⲟⲩⲑⲩⲥⲓⲁ ⲙ̅ⲡϫⲁⲉⲓⲥ ⲁⲩϣⲡⲱⲡ ⲛ̅ϩⲉⲛϣⲡⲱⲡ</p>

  <h3 id="jonah2">2</h3>

  <p><span style="color:#b00e23">(ⲁ̅)</span> ⲁⲟⲩ ⲡϫⲁⲉⲓⲥ ⲁϥⲟⲩⲁϩⲥⲁϩⲛⲉ ⲛ̅ⲟⲩⲛⲁϭ
  ⲛ̅ⲕⲏⲧⲟⲥ ⲁϥⲱⲙⲕ̅ ⲛ̅ⲓ̈ⲱⲛⲁⲥ ⲁⲟⲩ ⲛⲁⲣⲉ ⲓ̈ⲱⲛⲁⲥ ⲛ̅ⳉⲏⲧϥ̅ ⲙ̅ⲡⲕⲏⲧⲟⲥ ⲛ̅ⳉⲁⲙⲧ ⲛ̅ϩⲟⲟⲩⲉ ⲙⲛ
  ⳉⲁⲙⲧ ⲛ̅ⲟⲩⳉⲓ <span style="color:#b00e23">(ⲃ̅)</span> ⲁⲟⲩ ⲁϥϣⲗⲏⲗ ⲛ̅ϭⲓ ⲓ̈ⲱⲛⲁⲥ
  ⲁϩⲣⲏⲓ̈ ⲁⲡϫⲁⲉⲓⲥ ⲡϥ̅ⲛⲟⲩⲧⲉ ⲉϥⲛ̅ⳉⲏⲧϥ̅ ⲙ̅ⲡⲕⲏⲧⲟⲥ <span style=
  "color:#b00e23">(ⲅ̅)</span> ⲉϥϫⲟⲩ ⲙ̅ⲙⲁⲥ ϫⲉ ⲁⲓ̈ⲁϣϭⲁⲡ ⲁⲃⲁⲗ ⳉⲛ̅ ⲧⲁⲑⲗⲓⲯⲓⲥ ⲁϩⲣⲏⲓ̈
  ⲁⲡϫⲁⲉⲓⲥ ⲡϫⲁⲉⲓⲥ ⲡⲁⲛⲟⲩⲧⲉ ⲁϥⲥⲱⲧⲙⲉ ⲁⲣⲁⲓ̈ ⲁⲓ̈ⲱϣ ⲁⲃⲁⲗ ⲉⲓ̈ ⲛ̅ⳉⲏⲧϥ̅ ⲛ̅ⲁⲙⲛ̅ⲧⲉ ⲁⲟⲩ
  ⲁⲕⲥⲱⲧⲙⲉ ⲁⲡⲁⳉⲣⲁⲩ <span style="color:#b00e23">(ⲇ̅)</span> ⲁⲕⲧⲉⲕⲧ ⲁⳉⲣⲏⲓ̈ ⲁⲛϣⲓⲭ
  ⲙ̅ⲫⲏⲧ ⲛ̅ⲑⲁⲗⲁⲥⲥⲁ ⲁⲟⲩ ⲛⲓⲉⲣⲱⲟⲩ ⲕⲱⲧⲉ ⲁⲣⲁⲓ̈: ⲛⲉⲕϩⲛⲱⲱϩⲉ ⲧⲏⲣⲟⲩ ⲙⲛ̅ ⲛⲉⲕϩⲙⲁⲓⲉ ⲁⲩⲉⲓ
  ⲁϩⲣⲏⲓ ⲁϫⲱⲓ̈ <span style="color:#b00e23">(ⲉ̅)</span> ⲁⲛⲁⲕ ϩⲟⲩⲧ ⲁⲓϫⲟⲟⲥ ϫⲉ
  ⲁⲩⲧⲉⲕⲧ ⲁⲃⲁⲗ ⲛⲁϩⲣⲛ̅ ⲡⲕϩⲟ ⲁⲣⲁ ϯⲛⲁⲟⲩⲱϩ ⲁⲧⲟⲟⲧ ⲁⲥⲱⲛⲧ ⲁⲡⲕⲣ̅ⲡⲉⲓ̈ⲉ ⲉⲧⲟⲩⲁⲁⲃⲉ
  <span style="color:#b00e23">(ⲋ̅)</span> ⲁϩⲉⲛⲙⲁⲩ ϫⲱⲧⲉ ⲛⲉⲓ̈ ϣⲁ ⲧⲁⲯⲩⲭⲏ ⲁ ⲡⲛⲟⲩⲛ
  ⲛ̅ⳉⲁⲉ ⲕⲱⲧⲉ ⲁⲣⲁⲓ: ⲟⲩⲉⲗⲟⲥ ⲁϥⲕⲱⲧⲉ ⲁⲧⲁⲁⲡⲉ <span style="color:#b00e23">(ⲍ̅)</span>
  ⲁⲓⲃⲱⲕ ⲁⳉⲣⲏⲓ̈ ⲁⲛⲟⲩⲱϣ ⲛⲛⲧⲟⲩⲉⲉⲓⲉ ⲁⳉⲣⲏⲓ̈ ⲁⲩⲕⲁϩⲉⲧⲉ ⲛⲉϥⲙⲟⲭⲗⲟⲥ ⲉⲙⲁϩⲧⲉ ϣⲁ ⲁⲛⲏϩⲉ ⲁⲟⲩ
  ⲕⲛⲁⲉⲓⲛⲉ ⲙ̅ⲡⲁⲱⲛⳉ ⲁϩⲣⲏⲓ̈ ⲁⲃⲁⲗ ⳉⲙ̅ ⲡⲧⲉⲕⲟ ⲁⲣⲁⲕ ⲡϫⲁⲉⲓⲥ ⲡⲁⲛⲟⲩⲧⲉ <span style=
  "color:#b00e23">(ⲏ̅)</span> ⳉⲙ̅ ⲡⲧⲉ ⲧⲁⲯⲩⲭⲏ ϣⲱⲥⲙⲉ ⲛ̅ⲧⲟⲟⲧ ⲁⲓⲣ̅ⲡⲙⲉⲩⲉ ⲙ̅ⲡϫⲁⲉⲓⲥ
  ⲁⲟⲩ ⲙⲁⲣⲉ ⲡⲁϣⲗⲏⲗ ⲉⲓ ⲁϩⲣⲏⲓ̈ ϣⲁⲣⲁⲕ ⲛⲁϩⲣⲙ̅ ⲡⲕ̅ⲣ̅ⲡⲉⲓ̈ⲉ ⲉⲧⲟⲩⲁⲁⲃⲉ <span style=
  "color:#b00e23">(ⲑ̅)</span> ⲡⲉⲧⲁⲣⲏϩ ⲁϩⲉⲛⲡⲉⲧϣⲟⲩⲉⲓⲧ ⲙⲛ̅ ϩⲉⲛϭⲁⲗ ⲁϥⲕⲟⲩ ⲛ̅ⲥⲱϥ
  ⲙ̅ⲡϥ̅ⲛⲁⲉ <span style="color:#b00e23">(ⲓ̅)</span> ⲁⲛⲁⲕ ⲁⲛⲁⲕ ⲇⲉ ⳉⲛ̅ ⲟⲩⳉⲣⲁⲩ
  ⲛ̅ⲥⲙⲟⲩ ϩⲓ ⲉⲍⲟⲙⲟⲗⲟⲅⲏⲥⲉⲓⲥ ϯⲛⲁ[...]ⲛ̅ⲟⲩϫⲉⲓ ⲛⲉⲧ[...] ⲙ̅ⲙⲁⲩ ϯⲛⲁⲧⲉⲟⲩⲉ ⲛⲉⲕ ⲡϫⲁⲉⲓⲥ
  <span style="color:#b00e23">(ⲓ̅ⲁ̅)</span> ⲁⲟⲩ ⲁϥⲟⲩⲁϩⲥⲁϩⲛⲉ ⲙ̅ⲡⲕⲏⲧⲟⲥ ⲁϥϯⲕⲉ
  ⲛ̅ⲓ̈ⲱⲛⲁⲥ ⲁϩⲣⲏⲓ̈ ⲁϫⲛ̅ ⲡⲉⲧϣⲟⲩⲱⲟⲩ</p>

  <h3 id="jonah3">3</h3>

  <p><span style="color:#b00e23">(ⲁ̅)</span> ⲁⲟⲩ ⲡϣⲉϫⲉ ⲙ̅ⲡϫⲁⲉⲓⲥ ⲁϥⳉⲱⲡⲉ ϣⲁ
  ⲓ̈ⲱⲛⲁⲥ ⲙ̅ⲡⲙⲁϩⲥⲁⲡ ⲥⲛⲟ ⲉϥϫⲟ ⲙ̅ⲙⲁⲥ <span style="color:#b00e23">(ⲃ̅)</span> ϫⲉ:
  ⲓ̈ⲱⲛⲁⲥ ⲙⲁϩⲉ ⲁϩⲣⲏⲓ̈ ⲁⲛⲓⲛⲉⲩⲏ ⲧⲛⲁϭ ⲙ̅ⲡⲟⲗⲓⲥ ⲕⲣ̅ⲕⲏⲣⲩⲥⲥⲉ ⲛⲉⲥ ⲕⲁⲧⲁ ⲡⲕⲏⲣⲩⲅⲙⲁ ⲛ̅ⳉⲁⲣⲡ
  ⲡⲉⲓ̈ ⲉⲧⲁⲓ̈ϫⲟⲟϥ ⲁⲣⲁⲕ <span style="color:#b00e23">(ⲅ̅)</span> ⲁⲟⲩ ⲁϥⲧⲱⲛⲉ ⲛ̅ϭⲓ
  ⲓ̈ⲱⲛⲁⲥ ⲁϥⲙⲁϩⲉ ⲁϩⲣⲏⲓ̈ ⲁⲛⲓⲛⲉⲩⲏ ⲕⲁⲧⲁ ⲧⳉⲉ ⲉⲧⲁ ⲡϫⲁⲉⲓⲥ ϣⲉϫⲉ ⲛⲉⲙⲉϥ ⲛⲓⲛⲉⲩⲏ ⲇⲉ ⲛⲉ
  ⲟⲩⲛⲁϭ ⲙ̅ⲡⲟⲗⲓⲥ ⲧⲉ ⲙ̅ⲡϫⲁⲉⲓ̈ⲥ ⲉⲥⲛⲁⲣ̅ ⲟⲩⳉⲟ ⲛ̅ⳉⲁⲙⲧ ⲛ̅ϩⲟⲟⲩⲉ ⲛ̅ⲙⲁⲁϩⲉ <span style=
  "color:#b00e23">(ⲇ̅)</span> ⲁⲟⲩ ⲁϥϫⲱⲛⲧ ⲛ̅ϭⲓ ⲓ̈ⲱⲛⲁⲥ ⲁⲃⲱⲕ ⲁⳉⲟⲩⲛ ⲁⲧⲡⲟⲗⲓⲥ
  ⲛ̅ⲟⲩϩⲟⲟⲩⲉ ⲛ̅ⲙⲁⲁϩⲉ ⲁⲟⲩ ⲁϥⲕⲏⲣⲩⲥⲥⲉ ⲉϥϫⲟⲩ ⲙ̅ⲙⲁⲥ ϫⲉ ⲉⲧⲓ ⲕⲉⳉⲁⲙⲧ ⲛ̅ϩⲟⲟⲩⲉ ⲛⲓⲛⲉⲩⲏ
  ⲥⲉⲛⲁⲧⲉⲕⲁⲥ <span style="color:#b00e23">(ⲉ̅)</span> ⲁⲟⲩ ⲛ̅ⲣⲱⲙⲉ ⲛ̅ⲛⲓⲛⲉⲩⲏ
  ⲁⲩⲡⲓⲥⲧⲉⲩⲉ ⲁⲡⲛⲟⲩⲧⲉ ⲁⲩⲕⲏⲣⲩⲥⲥⲉ ⲛ̅ⲟⲩⲛⲏⲥⲧⲓⲁ ⲁⲩϯ ϩⲓⲱⲟⲩⲉ ⲛ̅ϩⲉⲛϭⲁⲩⲛⲉ ϫⲛ̅ ⲛ̅ⲡⲟⲩⲛⲁϭ ϣⲁ
  ⲡⲟⲩⲕⲟⲩⲓ: <span style="color:#b00e23">(ⲋ̅)</span> ⲁⲟⲩ ⲡϣⲉϫⲉ ⲁϥⲡⲱϩ ϣⲁ ⲡⲣ̅ⲣⲟ
  ⲛ̅ⲛⲓⲛⲉⲩⲏ ⲁⲟⲩ ⲁϥⲧⲱⲛⲉ ⲁⲃⲁⲗ ϩⲓϫⲛ̅ ⲡϥ̅ⲑⲣⲟⲛⲟⲥ ⲁϥⲕⲁⲕϥ̅ ⲁϩⲏⲟⲩ ⲛ̅ⲧϥ̅ⲥⲧⲟⲗⲏ ⲁϥϭⲁⲁⲗⲉϥ
  ⲛ̅ⲟⲩϭⲁⲩⲛⲉ ⲁϥϩⲙⲉⲥⲧ ϩⲓϫⲛ̅ ⲟⲩⲕⲣⲙⲉ <span style="color:#b00e23">(ⲍ̅)</span> ⲁⲟⲩ
  ⲁⲩⲣ̅ⲕⲏⲣⲩⲥⲥⲉ ⲛ̅ⲛⲓⲛⲉⲩⲏ ⲁⲃⲁⲗ ϩⲓⲧⲟⲟⲧϥ̅ ⲙ̅ⲡⲣ̅ⲣⲟ ⲙⲛ ⲛⲉϥⲙⲉⲅⲓⲥⲧⲁⲛⲟⲥ ⲛ̅ⲟⲩϣⲉϫⲉ ⲉϥϫⲟⲩ
  ⲙ̅ⲙⲁⲥ ϫⲉ ⲛ̅ⲣⲱⲙⲉ ⲙⲛ̅ ⲛ̅ⲧⲃⲛⲉⲩⲉ ⲁⲟⲩ ⲛⲉϩⲉⲩ ⲙⲛ̅ ⲛ̅ⲉⲥⲁⲩ ⲙ̅ⲡⲣ̅ⲟⲩⲟⲩⲱⲙ ⲗⲁⲩⲉ ⲟⲩⲇⲉ
  ⲙ̅ⲡⲣ̅ⲧⲟⲩⲥⲉ ⲙ̅ⲙⲁⲩ ⲟⲩⲇⲉ ⲡⲣ̅ⲙⲁⲁⲛⲉ ⲙ̅ⲙⲁⲩ <span style="color:#b00e23">(ⲏ̅)</span>
  ⲁⲟⲩ ⲁⲩϭⲁⲁⲗⲉⲩ ⲛ̅ϩⲉⲛϭⲁⲟⲩⲛⲉ ⲛ̅ϭⲓ ⲛ̅ⲣⲱⲙⲉ ⲙⲛ̅ ⲛ̅ⲧⲃⲛⲉⲩⲉ ⲁⲟⲩ ⲁⲩⲣ̅ⲛⲏⲥⲧⲉⲩⲉ ⲁⲩⲱϣ ⲁⲃⲁⲗ
  ⲙ̅ⲡϣⲁ ⲁϩⲣⲏⲓ̈ ⲁⲡϫⲁⲉⲓⲥ ⲁⲟⲩ ⲁϥⲕⲧⲁϥ ⲛ̅ϭⲓ ⲡⲟⲩⲉ ⲡⲟⲩⲉ ⲁⲃⲁⲗ ϩⲓ ⲡϥ̅ⳉⲟ ⲉⲑⲁⲩ ⲙⲛ̅ ⲧⲕⲁⲕⲓⲁ
  ⲉⲧⳉⲛ̅ ⲛⲟⲩϭⲓϫ. ⲁⲟⲩ ⲡⲁϫⲉⲩ <span style="color:#b00e23">(ⲑ̅)</span> ϫⲉ ⲛⲓⲙ
  ⲡⲉⲧⲥⲁⲩⲛⲉ ϫⲉ ϥⲛⲁⲣ̅ϩⲧⲏϥ ⲛ̅ϭⲓ ⲡⲛⲟⲩⲧⲉ ϥⲕⲧⲁϥ ⲁⲃⲁⲗ ⲛ̅ⲧϥ̅ⲟⲣⲅⲏ ⲙⲛ̅ ⲡϥ̅ϭⲱⲛⲧ̅ ⲁⲟⲩ
  ⲧⲛ̅ⲧⲙ̅ⲙⲟⲩ <span style="color:#b00e23">(ⲓ̅)</span> ⲁⲟⲩ ⲡⲛⲟⲩⲧⲉ ⲁϥⲛⲟ ⲁⲛⲟⲩϩⲃⲏⲟⲩⲉ
  ϫⲉ ⲁⲩⲕⲧⲁⲩ ⲁⲃⲁⲗ ϩⲓ ⲛⲟⲩⳉⲱⲟⲩ ⲉⲑⲁⲩ ⲁⲟⲩ ⲁϥⲣ̅ϩⲧⲏϥ ⲛ̅ϭⲓ ⲡⲛⲟⲩⲧⲉ ⲁϫⲛ̅ ⲙ̅ⲡⲉⲑⲁⲩ ⲉⲧⲁϥϣⲉϫⲉ
  ⲁⲉⲟⲩⲉ ⲛⲉⲩ ⲁⲟⲩ ⲙ̅ⲡϥ̅ⲉⲟⲩⲉ</p>

  <h3 id="jonah4">4</h3>

  <p><span style="color:#b00e23">(ⲁ̅)</span> ⲁⲟⲩ ⲁϥⲣ̅ⲗⲩⲡⲉⲓ ⲛ̅ϭⲓ ⲓ̈ⲱⲛⲁⲥ ⳉⲛ̅
  ⲟⲩⲛⲁϭ ⲛ̅ⲗⲩⲡⲏ ⲁⲟⲩ ⲁϥⲙ̅ⲕⲁϩ ⲛ̅ϩⲏⲧ <span style="color:#b00e23">(ⲃ̅)</span> ⲁϥϣⲗⲏⲗ
  ⲁϥⲣ̅ⲡⲣⲟⲥⲉⲩⲭⲏ ⲁϩⲣⲏⲓ̈ ⲁⲡϫⲁⲉⲓⲥ ϫⲉ ⲱ ⲡϫⲁⲉⲓⲥ ⲙⲛ̅ ⲛⲉⲓ̈ ⲉⲛⲛⲉ ⲛⲁϣⲉϫⲉ ⲉⲧⲓ ⲉⲓⳉⲟⲟⲡ ⳉⲙ̅
  ⲡⲁⲕⲁϩ ⲉⲧⲃⲉ ⲡⲉⲓ̈ ⲁⲓ̈ⲣ̅ⳉⲣⲡ̅ ⲙ̅ⲡⲱⲧ ⲁϩⲣⲏⲓ̈ ⲁⲑⲁⲣⲥⲓⲥ: ⲁⲃⲁⲗ ϫⲉ ⲁⲓ̈ⲙⲙⲉ ϫⲉ ⲛ̅ⲧⲕ̅
  ⲟⲩⲟⲩⲛⲁⲏⲧ ⲛ̅ⲧⲁⲕ ⲁⲟⲩ ⲛ̅ⲧⲕ̅ ⲟⲩϣⲁⲛϩⲧⲏϥ ⲛ̅ⲧⲕ̅ ⲟⲩϩⲁⲣϣϩⲏⲧ ⲉⲛⲁϣⲉ ⲡⲕⲛⲁⲉ ⲁⲟⲩ ⲕⲉⲓⲣⲉ
  ⲛ̅ϩⲧⲏⲕ ⲁϫⲛ̅ ⲛ̅ⲕⲁⲕⲓⲁ. <span style="color:#b00e23">(ⲅ̅)</span> ϯⲛⲟⲩ ϭⲉ ⲡϫⲁⲉⲓⲥ
  ϫⲓ ⲧⲁⲯⲩⲭⲏ ⲛ̅ⲧⲟⲟⲧ ⲁⲃⲁⲗ ϫⲉ ⲛⲁⲛⲟⲩⲥ ⲛⲉⲓ ⲁⲙⲟⲩ ⲛ̅ϩⲟⲩⲟ ⲁⲱⲛⳉ. <span style=
  "color:#b00e23">(ⲇ̅)</span> ⲁⲟⲩ ⲡⲁϫⲉ ⲡϫⲁⲉⲓⲥ ⲛ̅ⲓ̈ⲱⲛⲁⲥ ϫⲉ ⲛⲉ ⲁⲕⲙ̅ⲕⲁϩ ⲛ̅ϩⲏⲧ
  ⲛ̅ⲧⲁⲕ ⲙ̅ⲡϣⲁ. <span style="color:#b00e23">(ⲉ̅)</span> ⲁⲟⲩ ⲁ ⲓ̈ⲱⲛⲁⲥ ⲉⲓ ⲁⲃⲁⲗ ⳉⲛ̅
  ⲧⲡⲟⲗⲓⲥ ϥϩⲙⲁⲥⲧ ϩⲓ ⲧⲉϩⲓ ⲛ̅ⲧⲡⲟⲗⲓⲥ ⲁⲟⲩ ⲁϥⲧⲁⲛⲟ ⲛⲉϥ ⲙ̅ⲡⲙⲁ ⲉⲧⲙ̅ⲙⲟ ⲛ̅ⲟⲩⲥⲕⲏⲛⲏ ⲁϥϩⲙⲉⲥ
  ⳉⲁⲣⲁⲥ ⲁϥϫⲓ ⳉⲁⲓⲃⲉ ϣⲁⲧϥ̅ⲛⲟ ϫⲉ ⲟ ⲡⲉⲧⲛⲁⳉⲱⲡⲉ ⲛ̅ⲧⲡⲟⲗⲓⲥ. <span style=
  "color:#b00e23">(ⲋ̅)</span> ⲁⲟⲩ ⲁ ⲡϫⲁⲉⲓⲥ ⲁϥⲟⲩⲁϩⲥⲁϩⲛⲉ ⲛ̅ⲟⲩϥⲛ̅ⲧ ⲛⲉϭⲗⲁϭ ⲁⲟⲩ
  ⲁϥϯⲟⲩⲟⲩ ⲁϫⲛ̅ ⲓ̈ⲱⲛⲁⲥ ⲁⲧϥⲣ̅ⳉⲁⲓⲃⲉ ⲁϫⲱϥ ⲁⲃⲁⲗ ⳉⲛ̅ ⲛⲉϥⳉⲓⲥⲉ ⲁϥⲣⲉϣⲉ ⲛ̅ϭⲓ ⲓ̈ⲱⲛⲁⲥ ⳉⲛ̅
  ⲟⲩⲛⲁϭ ⲛ̅ⲣⲉϣⲉ ⲁϫⲛ̅ ⲡϥⲛ̅ⲧ ⲛⲉϭⲗⲁϭ <span style="color:#b00e23">(ⲍ̅)</span> ⲁⲟⲩ
  ⲡⲛⲟⲩⲧⲉ ⲁϥⲟⲩⲉϩⲥⲁϩⲛⲉ ⲛ̅ⲟⲩϥⲛ̅ⲧ ⲙ̅ⲡⲛⲟ ⲛ̅ϩⲓ̈ⲧⲁⲩⲉ ⲙ̅ⲡϥ̅ⲣⲉⲥⲧⲉ ⲉⲁⲡⲣⲓ ⳉⲁⲉ ⲁⲟⲩ ⲁϥϩⲓⲟⲩⲉ
  ⲙ̅ⲡϥ̅ⲛ̅ⲧ ⲛⲉϭⲗⲁϭ ⲁⲟⲩ ⲁϥϣⲉⲟⲩⲉ. <span style="color:#b00e23">(ⲏ̅)</span> ⲁⲟⲩ
  ⲁⲥⳉⲱⲡⲉ ⲉⲡⲣⲓ ⲛⲁⳉⲁⲉ ⲁⲟⲩ ⲡⲛⲟⲩⲧⲉ ⲁϥⲟⲩⲁϩⲥⲁϩⲛⲉ ⲛ̅ⲟⲩⲧⲏⲩ ⲛ̅ϣⲁⲣⲃⲁ ⲁⲟⲩ ⲉϥⲣⲁⲕϩ̅ ⲡⲣⲓ
  ⲁϥϩⲓⲟⲩⲉ ⲁⲧⲁⲡⲉ ⲛ̅ⲓ̈ⲱⲛⲁⲥ ⲁϥϣⲱⲥⲙⲉ ⲛ̅ϩⲏⲧ ⲁϥⲕⲁ ⲧⲟⲟⲧϥ̅ ⲁⲃⲁⲗ ⲡⲁϫⲉϥ ϫⲉ ⲛⲁⲛⲟⲩⲥ ⲛⲉⲓ̈
  ⲁⲙⲟⲩ ⲛ̅ϩⲟⲩⲟ ⲁⲱⲛⳉ <span style="color:#b00e23">(ⲑ̅)</span> ⲁⲟⲩ ⲡⲁϫⲉ ⲡϫⲁⲉⲓⲥ
  ⲡⲛⲟⲩⲧⲉ ⲛ̅ⲓ̈ⲱⲛⲁⲥ ϫⲉ ⲛⲉ ⲁⲕⲙ̅ⲕⲁϩ ⲛ̅ϩⲏⲧ ⲛ̅ⲧⲁⲕ ⲁϫⲛ̅ ⲡϥⲛ̅ⲧ ⲛ̅ⲉϭⲗⲁϭ ⲁⲟⲩ ⲡⲁϫⲉϥ ϫⲉ
  ⲁⲓ̈ⲙ̅ⲕⲁϩ ⲛ̅ϩⲏⲧ ⲁⲛⲁⲕ ⲙ̅ⲡϣⲁ ϣⲁ ϩⲣⲏⲓ ⲁⲡⲙⲟⲩ <span style=
  "color:#b00e23">(ⲓ̅)</span> ⲡⲁϫⲉ ⲡϫⲁⲉⲓⲥ ⲛⲉϥ ϫⲉ ⲛ̅ⲧⲁⲕ ⲁⲕϣⲛ̅ϩⲧⲏⲕ ⲁϩⲣⲏⲓ̈ ⲁϫⲛ̅
  ⲡϥⲛ̅ⲧ ⲛ̅ⲉϭⲗⲁϭ ⲉⲙ̅ⲡⲕ̅ϣⲡ ⳉⲓⲥⲉ ⲁϫⲱϥ ⲟⲩⲇⲉ ⲙ̅ⲡⲕ̅ⲥⲁⲛⲟⲩⳉϥ ⲁϥϯⲟⲩⲟⲩ ⳉⲛ̅ ⲟⲩⲟⲩⳉⲓ ⲁϥⲙⲟⲩ
  ⲁⲛ ⳉⲛ̅ ⲟⲩⲟⲩⳉⲓ <span style="color:#b00e23">(ⲓ̅ⲁ̅)</span> ⲁⲛⲁⲕ ϭⲉ ϯⲛⲁϯⲥⲟ ⲉⲛ
  ⲁⲛⲓⲛⲉⲩⲏ ⲧⲛⲁϭ ⲙ̅ⲡⲟⲗⲓⲥ ⲉⲩⲟⲩⲏϩ ⲛ̅ⳉⲏⲧⲥ̅ ⲛ̅ϭⲓ ϩⲟⲩⲟ ⲙⲛ̅ⲧⲥⲛⲁⲩⲥ ⲛ̅ⲧⲃⲁ ⲛ̅ⲣⲱⲙⲉ ⲛⲉⲓ̈ ⲉⲧⲉ
  ⲙ̅ⲡⲟⲩⲥⲟⲩⲱⲛ ⲧⲟⲩⲟⲩⲛⲉⲙ ⲟⲩⲇⲉ ⲧⲟⲩϭⲃⲓⲣ ⲛ̅ⲧⲁⲩ ⲙⲛ̅ ⲛ̅ⲧⲃ̅ⲛⲉⲟⲩⲉ ⲉⲛⲁϣⲱⲟⲩ</p>
</body>
</html>
