<!DOCTYPE html>
<html>
<head>
  <meta charset="utf-8">
  <title>Haggai</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="haggai">Haggai</h2>
  <a href="#haggai1">1</a> <a href="#haggai2">2</a>
  <h3 id="haggai1">1</h3>

  <p>ⲁⲅⲅⲁⲓⲟⲥ <span style="color:#b00e23">(ⲁ̅)</span> ⳉⲛ̅ ⲧⲙⲁϩ ⲣⲙⲡⲉ ⲥⲛⲧⲉ
  ⲛϩⲓⲇⲁⲣⲓⲟⲥ ⲡⲣⲣⲟ ⳉⲛ̅ [ⲛⲙ]ⲁϩⲥⲁⲩ ⲛⲉⲃⲁⲧ ⲛ̅[ⲥⲟⲩⲉ] ⲙ̅ⲡⲉⲃⲁⲧ ⲡϣⲉ[ϫⲉ ⲙ̅ⲡϫ]ⲁⲉⲓⲥ ⲁϥⳉⲱ[ⲡ]ⲉ
  ⳉⲛ̅ ⲧϭ[ⲓ]ϫ ⲛⲁⲅⲅⲁⲓⲟ[ⲥ] ⲡⲡⲣⲟⲫⲏⲧⲏⲥ ⲉϥϫⲟⲩ ⲙ̅ⲙⲁⲥ ϫⲉ ⲁϫⲓⲥ ⲛ̅ⲍⲟⲣⲟⲃⲁⲃⲉⲗ ⲡϣⲏⲣⲉ
  ⲛ̅ⲥⲁⲗⲁⲑⲓⲏⲗ ⲡⲁⲃⲁⲗ ⳉⲛ̅ ⲧⲫⲩⲗⲏ ⲛ̅ⲓⲟⲩⲇⲁ ⲁⲟⲩ ⲓ̈ⲏⲥⲟⲩⲥ ⲡϣⲏⲣⲉ ⲛ̅ⲓ̈ⲱⲥⲉⲇⲉⲕ ⲡⲛⲁϭ
  ⲛⲟⲩⲓ̈ⲉⲓⲃⲉ ⲉⲕϫⲟⲩ ⲙ̅ⲙⲁⲥ <span style="color:#b00e23">(ⲃ̅)</span> ϫⲉ ⲛⲉⲓ̈ ⲛⲉⲧϥϫⲟⲩ
  ⲙ̅ⲙⲁⲩ ⲛ̅ϭⲓ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ ϫⲉ ⲡⲓⲗⲁⲟⲥ ϫⲟⲩ ⲙ̅ⲙⲁⲥ ϫⲉ ⲙ̅ⲡⲉ ⲡⲟⲩⲁⲉⲓϣ ⲉⲓ ⲁⲕⲱⲧ
  ⲡⲏⲓ ⲙ̅ⲡϫⲁⲉⲓⲥ <span style="color:#b00e23">(ⲅ̅)</span> ⲁⲟⲩ ⲡϣⲉϫⲉ ⲙ̅ⲡϫⲁⲉⲓⲥ
  ⲁ[ϥ]ⳉⲱⲡⲉ ⳉⲛ ⲧϭⲓϫ ⲛⲁ[ⲅ]ⲅⲁⲓⲟⲥ ⲡⲡⲣⲟⲫⲏ[ⲧⲏⲥ ⲉϥϫⲟⲩ ⲙ̅ⲙⲁⲥ] <span style=
  "color:#b00e23">(ⲇ̅)</span> ϫⲉ ⲡⲟⲩⲁⲉⲓϣ ⲛⲏ[ⲧⲛ]ⲉ [ⲡⲉ] ⲁⲟⲩⲱϩ ⳉⲛ̅ ϩⲉⲛ[ⲏⲓ̈] ⲉⲩ[ⲉ]
  ⲛⲉⲓⲉⲡ ⳉⲉ ⲡⲛⲏⲓ̈ ⲇⲉ [ⲁ]ϥϫⲁ[ⲓ̈]ⲉ <span style="color:#b00e23">(ⲉ̅)</span> ⲁⲟⲩ
  ϯⲛⲟⲩ ⲛⲉⲓ̈ ⲛⲉⲧⲉ [ⲡϫⲁⲉⲓ]ⲥ ⲡⲡⲁ[ⲛ]ⲧⲟⲕⲣⲁⲧⲱⲣ ϫ[ⲟⲩ] ⲙ̅[ⲙ]ⲁⲩ ϫⲉ ϯ ⲛⲛⲉⲧⲛ[ϩ]ⲏⲧ
  ⲁⲛⲉⲧⲛ̅ⳉⲱⲟⲩ <span style="color:#b00e23">(ⲋ̅)</span> ⲁⲧⲉⲧⲛϫⲉ ϩⲁϩ ⲁⲟⲩ ϩⲉⲛⳉⲏⲙ
  ⲛⲉⲧⲁⲧⲉⲧⲛⲁⲗⲟⲩ ⲁⳉⲟⲩⲛ ⲁⲧ[ⲉ]ⲧⲛⲟⲩⲱⲙ ⲁⲟⲩ ⲁⲩⲥⲓ ⲉⲛ ⲧⲉⲧⲛⲥⲟⲩ ⲁⲟⲩ ⲁⲩ[ϯⳉⲉ] ⲉⲛ ⲁⲧⲉⲧⲛϯ
  ϩⲓⲱ[ⲱⲧ ⲛ]ⲉ ⲁⲟⲩ ⲧⲉⲧⲛ̅ⳉⲙⲁⲙ ⲛ[ⳉ]ⲏ[ⲧⲟ]ⲩ ⲁⲟⲩ ⲡⲉⲧⲥⲱⲟⲩϩ [ⲁⳉⲟⲩ]ⲛ ⲛϩⲉⲛⲃⲉⲕⲏⲟⲩⲉ
  [....]ⲥⲁϩⲟⲩ ⲁⳉⲟⲩⲛ ⲁⲩ[ⲧⲱⲙⲉⲥ ⲉⲥ]ⲕⲁⲧϩ <span style="color:#b00e23">(ⲍ̅)</span>
  ⲛ[ⲉⲓ̈ ⲛⲉ]ⲧϥ̅ϫⲟⲩ ⲙⲙ[ⲁⲩ ⲛ̅ϭⲓ ⲡϫⲁⲉⲓⲥ] ⲡⲡⲁⲛⲧⲟⲕ[ⲣⲁⲧⲱⲣ ϫ]ⲉ [ϯ ⲛ̅]ⲛⲉⲧⲛϩⲏⲧ ϩⲓ
  ⲛⲉ[ⲧⲛ̅]ⳉⲱⲟⲩ <span style="color:#b00e23">(ⲏ̅)</span> ⲃⲱⲕ ⲁϩⲣⲏⲓ ⲁⲡⲧⲁⲩ
  ⲧⲉⲧⲛϣ[ⲟⲩⲧ] ⲛ̅ⲡⳉⲉ. ⲧⲉⲧⲛ̅ⲕⲱⲧ ⲛⲡⲏⲓ̈ ⲁⲟⲩ ⲡⲁⲟⲩⲁⲡϩⲉⲥ ⲛⲁⳉⲱⲡⲉ ⲛ̅ⳉⲏⲧϥ ⲧ[ⲁϫ]ⲓ ⲉⲁⲩ ⲡⲁϫⲉ
  ⲡϫⲁⲉⲓⲥ <span style="color:#b00e23">(ⲑ̅)</span> ⲁⲧⲉⲧⲛⲥⲱⲛⲧ ⲁϫⲛ [ϩⲁ]ϩ ⲁⲟⲩ ⲉⲥⲧⲉ
  [ⲥ]ⲉⲥⲁⲃⲕ [.]ⲁⲟⲩ ⲁⲧⲉⲧⲛϫⲓⲧⲟⲩ ⲁⳉⲟⲩⲛ [ⲁⲡⲏⲓ̈] ⲁⲓ̈ⲛⲉϥⲧⲟⲩ ⲁⲃⲁⲗ ⲛ[ⲉⲓ̈] ⲛⲉⲧϥϫⲟⲩ ⲙ̅ⲙⲁⲩ
  [ⲛ̅]ϭⲓ ⲡϫⲁⲉⲓⲥ ⲡⲡⲁⲛⲧⲱⲕ[ⲣⲁ]ⲧⲱⲣ ⲁⲃⲁⲗ ϫⲉ ⲡⲁⲏⲓ̈ [ⲣ̅ϫⲁⲓ̈ⲉ ⲛ̅]ⲧⲱⲧⲛⲉ ⲇⲉ ⲧⲉⲧⲛ̅[ⲡⲱⲧ]
  ⲡⲟⲩⲉ ⲡⲟⲩⲉ ⲁϩⲣⲏ[ⲓ̈ ⲁⲡⲉϥ]ⲏⲓ <span style="color:#b00e23">(ⲓ̅)</span> ⲉⲧⲃⲉ ⲡⲉⲓ̈
  ⲧ[ⲡⲉ ⲛⲁϣⲟⲩⲟ]ⲉⲛ ⲛ̅ⲧⲥⲉⲓⲱⲧⲉ ⲁⲟⲩ ⲡⲕⲁϩ ⲛⲁϩⲱⲡ ⲛⲉⲧⳉⲁⲣⲉϥⲧⲉ ⲟⲩⲁⲟⲩ ⲁⲃⲁⲗ <span style=
  "color:#b00e23">(ⲓ̅ⲁ̅)</span> ⲁⲟⲩ ϯⲛⲁⲉⲓⲛⲉ ⲛ̅ⲟⲩⲥⲏϥⲉ ⲁϫⲛ̅ ⲡⲕⲁϩ ⲁⲟⲩ ⲁϫⲛ̅ ⲡⲥⲟⲩⲟ
  ⲙⲛ̅ ⲡⲏⲣⲡ ⲙⲛ̅ ⲡⲛⲏϩ ⲙⲛ̅ ϩⲛⲟ ⲛⲓⲙ ⲉⲧⳉⲁⲣⲉ ⲡⲕⲁϩ ϯⲟⲩⲟⲩ ⲙ̅ⲙⲁⲩ ⲁⲟⲩ ⲁϫⲛ̅ ⲛ̅ⲣⲱⲙⲉ ⲙⲛ̅
  ⲛ̅ⲧⲃ̅ⲛⲉⲟⲩⲉ ⲙⲛ̅ ⲛ̅ⳉⲓⲥⲉ ⲧⲏⲣⲟⲩ ⲛ̅ⲛⲟⲩϭⲓϫ <span style=
  "color:#b00e23">(ⲓ̅ⲃ̅)</span> ⲁⲟⲩ ⲁϥⲥⲱⲧⲙⲉ ⲛ̅ϭⲓ ⲍⲟⲣⲟⲃⲁⲃⲉⲗ ⲡϣⲏⲣⲉ ⲛ̅ⲥⲁⲗⲁⲑⲓⲏⲗ
  ⲡⲁⲃⲁⲗ ⳉⲛ̅ ⲧⲫⲩⲗⲏ ⲛ̅ⲓ̈ⲟⲩⲇⲁ ⲁⲟⲩ ⲓ̈ⲏⲥⲟⲩⲥ ⲡϣⲏⲣⲉ ⲛ̅ⲓ̈ⲱⲥⲉⲇⲉⲕ ⲡⲛⲁϭ ⲛ̅ⲟⲩⲓⲉⲓⲃⲉ ⲁⲟⲩ
  ⲛ̅ⲥⲉⲉⲡⲉ ⲧⲏⲣⲟⲩ ⲙ̅ⲡⲗⲁⲟⲥ ⲁⲧⲥⲙⲉⲓ ⲙ̅ⲡϫⲁⲉⲓⲥ ⲡⲟⲩⲛⲟⲩⲧⲉ ⲁⲟⲩ ⲁⲛϣⲉϫⲉ ⲛ̅ⲁⲅⲅⲁⲓⲟⲥ ⲡⲡⲣⲟⲫⲏⲧⲏⲥ
  ⲕⲁⲧⲁ ⲧⳉⲉ ⲉⲧⲁϥⲧⲛ̅ⲛⲁϥ(sic) ⲛ̅ϭⲓ ⲡϫⲁⲉⲓⲥ ⲡⲛⲟⲩⲧⲉ ϣⲁⲣⲁⲩ ⲁⲟⲩ ⲁϥⲣ̅ϩⲛⲱⲱϩⲉ ⲛ̅ϭⲓ ⲡⲗⲁⲟⲥ
  ⳉⲁ ϩⲏⲧϥ ⲙ̅ⲡϫⲁⲉⲓⲥ ⲡⲟⲩⲛⲟⲩⲧⲉ <span style="color:#b00e23">(ⲓ̅ⲅ̅)</span> ⲁⲟⲩ ⲡⲁϫⲉ
  ⲡⲁⲅⲅⲉⲗⲟⲥ ⲙ̅ⲡϫⲁⲉⲓⲥ ⲙ̅ⲡⲗⲁⲟⲥ ϫⲉ ⲁⲛⲁⲕ ϯⳉⲟⲟⲡ ⲛⲉⲙⲏⲧⲛⲉ ⲡⲁϫⲉ ⲡϫⲁⲉⲓⲥ. <span style=
  "color:#b00e23">(ⲓ̅ⲇ̅)</span> ⲁⲟⲩ ⲡϫⲁⲉⲓⲥ ⲁϥⲧⲟⲩⲛⲥ̅ ⲡⲡ̅ⲛ̅ⲁ̅ ⲛ̅ⲍⲟⲣⲟⲃⲁⲃⲉⲗ ⲡϣⲏⲣⲉ
  ⲛⲥⲁⲗⲁⲑⲓⲏⲗ ⲡⲁⲃⲁⲗ ⳉⲛ̅ ⲧⲫⲩⲗⲏ ⲛ̅ⲓ̈ⲟⲩⲇⲁ ⲁⲟⲩ ⲡⲡ̅ⲛ̅ⲁ̅ ⲛ̅ⲓ̈ⲏⲥⲟⲩⲥ ⲡϣⲏⲣⲉ ⲛ̅ⲓ̈ⲱⲥⲉⲇⲉⲕ
  ⲡⲛⲁϭ ⲛ̅ⲟⲩⲓⲉⲓⲃⲉ ⲁⲟⲩ ⲡⲡ̅ⲛ̅ⲁ̅ ⲙ̅ⲡⲕⲉⲥⲉⲉⲡⲉ ⲙ̅ⲡⲗⲁⲟⲥ ⲁⲩⲧⲏⲣϥ ⲁⳉⲟⲩⲛ ⲁⲩⲣ̅ϩⲱⲃ ⳉⲙ̅ ⲡⲏⲓ̈
  ⲙ̅ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ</p>

  <h3 id="haggai2">2</h3>

  <p><span style="color:#b00e23">(ⲁ̅)</span> ⲛ̅ⲥⲟⲩ ϫⲟⲩⲧ ⲉϥⲧⲉ ⲛ̅ⲡⲙⲁϩⲥⲁⲩ ⲛ̅ⲉⲃⲁⲧ
  ⳉⲛ̅ ⲧⲙⲁϩ ⲣⲙ̅ⲡⲉ ⲥⲛ̅ⲧⲉ ϩⲓ ⲇⲁⲣⲓⲟⲥ ⲡⲣ̅ⲣⲟ ⳉⲛ̅ ⲡⲙⲁϩⲥⲁⳉϥ ⲛ̅ⲉⲃⲁⲧ ⲛ̅ⲥⲟⲩ ϫⲟⲩⲧ ⲟⲩⲓ̈ⲉ
  ⲙ̅ⲡⲉⲃⲁⲧ ⲡϫⲁⲉⲓⲥ ⲁϥϣⲉϫⲉ ⳉⲛ̅ ⲧϭⲓϫ ⲛ̅ⲁⲅⲅⲁⲓⲟⲥ ⲡⲡⲣⲟⲫⲏⲧⲏⲥ ⲉϥϫⲟⲩ ⲙ̅ⲙⲁⲥ <span style=
  "color:#b00e23">(ⲃ̅)</span> ϫⲉ ⲁϫⲓⲥ ⲛ̅ⲍⲟⲣⲟⲃⲁⲃⲉⲗ ⲡϣⲏⲣⲉ ⲛ̅ⲥⲁⲗⲁⲑⲓⲏⲗ ⲡⲁⲃⲁⲗ ⳉⲛ̅
  ⲧⲫⲩⲗⲏ ⲛ̅ⲓ̈ⲟⲩⲇⲁ ⲁⲟⲩ ⲓⲏⲥⲟⲩⲥ ⲡϣⲏⲣⲉ ⲛ̅ⲓ̈ⲱⲥⲉⲇⲉⲕ ⲡⲛⲁϭ ⲛ̅ⲟⲩⲓ̈ⲉⲓⲃⲉ ⲁⲟⲩ ⲛ̅ⲕⲉⲕⲉⲟⲩⲉ
  ⲧⲏⲣⲟⲩ ⲙ̅ⲡⲗⲁⲟⲥ ⲉⲕϫⲟⲩ ⲙ̅ⲙⲁⲥ ⲛⲉⲩ <span style="color:#b00e23">(ⲅ̅)</span> ϫⲉ ⲛⲓⲙ
  ⲁⲃⲁⲗ ⳉⲛ̅ ⲧⲏⲛⲉ ⲡⲉⲧⲁϥⲛⲟ ⲁⲡⲓ̈ⲏⲓ̈ ⳉⲛ̅ ⲡϥⲉⲁⲩ ⲛ̅ⳉⲁⲣⲡ ⲁⲟⲩ ⲛ̅ⲧⳉⲉ ⲉⲧⲉⲧⲛ̅ⲛⲟ ⲁⲣⲁϥ ⲉⲓⳉϫⲉ
  ϥ&lt;ⳉ&gt;ⲟⲟⲡ ⲉⲛ ⲙ̅ⲡⲉⲧⲛ̅ⲙ̅ⲧⲟ ⲁⲃⲁⲗ. <span style="color:#b00e23">(ⲇ̅)</span>
  ϯⲛⲟⲩ ϭⲛ̅ϭⲁⲙ ⲍⲟⲣⲟⲃⲁⲃⲉⲗ ⲡⲁϫⲉ ⲡϫⲁⲉⲓⲥ ϭⲛ̅ϭⲁⲙ ⲓ̈ⲏⲥⲟⲩⲥ ⲡϣⲏⲣⲉ ⲛ̅ⲓⲱⲥⲉⲇⲉⲕ ⲡⲛⲁϭ
  ⲛ̅ⲟⲩⲓ̈ⲉⲓⲃⲉ ⲁⲟⲩ ⲙⲁⲣⲉϥϭⲛ̅ϭⲁⲙ ⲛ̅ϭⲓ ⲡⲗⲁⲟⲥ ⲧⲏⲣϥ ⲙ̅ⲡⲕⲁϩ ⲡⲁϫⲉ ⲡϫⲁⲉⲓⲥ ⲧⲉⲧⲛ̅ⲣ̅ϩⲱⲃ ⲁⲃⲁⲗ
  ϫⲉ ⲁⲛⲁⲕ ϯⳉⲟⲟⲡ ⲛⲉⲙⲏⲧⲛⲉ ⲡⲁϫⲉ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ <span style=
  "color:#b00e23">(ⲉ̅)</span> ⲉⲧⲃⲉ ⲡϣⲉϫⲉ ⲉⲧⲁⲓ̈ⲥⲙⲛ̅ⲧϥ̅ ⲛⲉⲙⲏⲧⲛⲉ ⲉⲧⲉⲧⲛ̅ⲛⲏⲟⲩ ⲁⲃⲁⲗ
  ⳉⲛ̅ ⲕⲏⲙⲉ ⲁⲟⲩ ⲡⲁⲡ̅ⲛ̅ⲁ̅ ⲁϥⲱϩⲉ ⲁⲣⲉⲧϥ ⲛ̅ⲧⲉⲧⲛ̅ⲙⲏⲧⲉ ⲧⲱⲕ ⲛ̅ϩⲏⲧ <span style=
  "color:#b00e23">(ⲋ̅)</span> ϫⲉ ⲛⲉⲓ̈ ⲛⲉⲧϥϫⲟⲩ ⲙ̅ⲙⲁⲩ ⲛ̅ϭⲓ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ ϫⲉ
  ⲉⲧⲓ ⲕⲉⲥⲁⲡ ⲁⲛⲁⲕ ϯⲛⲁⲕⲓⲙ ⲁⲧⲡⲉ ⲙⲛ̅ ⲡⲕⲁϩ ⲙⲛ̅ ⲑⲁⲗⲁⲥⲥⲁ ⲙⲛ̅ ⲡⲉⲧϣⲟⲩⲱⲟⲩ <span style=
  "color:#b00e23">(ⲍ̅)</span> ⲁⲟⲩ ϯⲛⲁⲕⲓⲙ ⲁⲛϩⲉⲑⲛⲟⲥ ⲧⲏⲣⲟⲩ ⲧⲉⲛ̅ⲥⲱⲧⲡ ⲧⲏⲣⲟⲩ
  ⲛ̅ⲛϩⲉⲑⲛⲟⲥ ⲉⲓ ⲥⲉⲙⲟⲩϩ ⲡⲓⲏⲓ̈ ⲛ̅ⲉⲁⲩ ⲡⲁϫⲉ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ <span style=
  "color:#b00e23">(ⲏ̅)</span> ⲡⲱⲓ̈ ⲡⲉ ⲡⲛⲟⲩⲃ ⲁⲟⲩ ⲡⲱⲓ̈ ⲡⲉ ⲡϩⲉⲧ ⲡⲁϫⲉ ⲡϫⲁⲉⲓⲥ
  ⲡⲡⲁⲛⲧⲟⲕⲣⲁⲧⲱⲣ <span style="color:#b00e23">(ⲑ̅)</span> ⲁⲃⲁⲗ ϫⲉ ⲡⲉⲁⲩ ⲛ̅ⳉⲁⲉ
  ⲙ̅ⲡⲓⲏⲓ ϥⲛⲁⳉⲱⲡⲉ ⲉⲛⲉⲉϥ ⲁⲡⳉⲁⲣⲡ ⲡⲁϫⲉ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲁⲟⲩ ϯⲛⲁϯ ⲛ̅ⲟⲩⲉⲓⲣⲏⲛⲏ
  ⲙ̅ⲡⲓⲙⲁ ⲡⲁϫⲉ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ ϯⲛⲁϯ ⲛ̅ⲟⲩⲉⲓⲣⲏⲛⲏ ⲙⲯⲩⲭⲏ ⲛⲟⲩⲁⲛ ⲛⲓⲙ ⲉⲧⲣ̅ϩⲱⲃ
  ⲁⲩⲥⲱⲟⲩϩ ⲁⳉⲟⲩⲛ ⲁⲧⲉϩⲟ ⲁⲣⲉⲧϥ ⲙⲡⲓⲣ̅ⲡⲉⲓⲉ. <span style="color:#b00e23">(ⲓ̅)</span>
  ⳉⲛ̅ ⲥⲟⲩ ϫⲟⲩⲧ ⲉϥⲧⲉ ⲙⲡⲙⲁϩ ⲯⲓⲥ ⲛ̅ⲉⲃⲁⲧ ⳉⲛ̅ ⲧⲙⲁϩⲣⲙ̅ⲡⲉ ⲥⲛⲧⲉ ⲛϩⲓⲇⲁⲣⲓⲟⲥ ⲡϣⲉϫⲉ ⲙⲡϫⲁⲉⲓⲥ
  ⲁϥⳉⲱⲡⲉ ϣⲁ ⲁⲅⲅⲁⲓⲟⲥ ⲡⲡⲣⲟⲫⲏⲧⲏⲥ ⲉϥϫⲟⲩ ⲙ̅ⲙⲁⲥ <span style=
  "color:#b00e23">(ⲓ̅ⲁ̅)</span> ϫⲉ ⲛⲉⲓ ⲛⲉⲧϥϫⲟⲩ ⲙ̅ⲙⲁⲩ ⲛ̅ϭⲓ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ
  ϫⲉ ⲛ̅ⲟⲩⲓ̈ⲉⲓⲃⲉ ϫⲛⲟⲩⲟⲩ ⲁⲩⲛⲟⲙⲟⲥ ⲉⲕϫⲟⲩ ⲙ̅ⲙⲁⲥ <span style=
  "color:#b00e23">(ⲓ̅ⲃ̅)</span> ϫⲉ ⲁϣⲁ ⲟⲩⲣⲱⲙⲉ ϫⲓ ⲛ̅ⲟⲩⲉϥ ⲉϥⲟⲩⲁⲁⲃⲉ ⳉⲛ̅ ⲡⲧⲁⲡ
  ⲛⲧϥⳉⲁⲓ̈ⲧⲉ ⲁⲟⲩ ⲧⲉⲡⲧⲁⲡ ⲛⲧϥⳉⲁⲓ̈ⲧⲉ ϫⲱϩ ⲁⲩⲁⲉⲓⲕ ⲏ ⲁⲩϭⲛⲟⲩⲱⲙ ⲏ ⲁⲩⲏⲣⲡ ⲏ ⲁⲩⲛⲏϩ ⲏ ⲁϭⲛ̅
  ⲟⲩⲱⲙ ⲛⲓⲙ ⲙⲏ ⲉϥⲛⲁⲧⲃ̅ⲃⲟⲩⲟ. ⲁⲩⲟⲩⲱϣⲃⲉ ⲛ̅ϭⲓ ⲛ̅ⲟⲩⲓ̈ⲉⲓⲃⲉ ϫⲉ ⲙ̅ⲙⲁⲛ. <span style=
  "color:#b00e23">(ⲓ̅ⲅ̅)</span> ⲁⲟⲩ ⲡⲁϫⲉ ⲁⲅⲅⲁⲓⲟⲥ ϫⲉ ⲁϥϣⲁϫⲱⳉⲙⲉ ⲛ̅ϭⲓ ⲡⲉⲧϫⲁⳉⲙⲉ ⲏ
  ⲡⲁⲕⲁⲑⲁⲣⲧⲟⲥ ⳉⲛ̅ ⲧϥⲯⲩⲭⲏ ⲁⲗⲁⲟⲩⲉ ⲛ̅ⲛⲉⲓ̈ ⲛⲉ ϥⲛⲁϫⲱⳉⲙⲉ <span style=
  "color:#b00e23">(ⲓ̅ⲇ̅)</span> ⲁϥⲟⲩⲱϣⲃⲉ ⲛ̅ϭⲓ ⲁⲅⲅⲁⲓⲟⲥ ⲉϥϫⲟⲩ ⲙ̅ⲙⲁⲥ ϫⲉ ⲧⲉⲓ̈ ⲧⳉⲉ
  ⲙ̅ⲡⲓⲗⲁⲟⲥ ⲁⲟⲩ ⲧⲉⲓ̈ ⲧⳉⲉ ⲙ̅ⲡⲓϩⲉⲑⲛⲟⲥ ⲙ̅ⲡⲁⲙ̅ⲧⲟ ⲁⲃⲁⲗ ⲡⲁϫⲉ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲁⲟⲩ
  ⲧⲉⲓ̈ ⲧⳉⲉ ⲛ̅ⲛ̅ϩⲃⲏⲟⲩⲉ ⲧⲏⲣⲟⲩ ⲛ̅ⲛⲟⲩϭⲓϫ ⲁⲟⲩ ⲛⲉⲧⲛⲁⳉⲛⲁⲛ ⲁⲣⲁⲩ ⲥⲉⲛⲁϫⲱⳉⲙⲉ ⲥⲉⲛⲁⳉⲱⲡⲉ
  ⲛ̅ⲁⲕⲁⲑⲁⲣⲧⲟⲛ ⲉⲧⲃⲉ ⲛⲟⲩⲗⲏⲙⲙⲁ ⲛ̅ⳉⲁⲣⲡ ⲥⲉⲛⲁⲙ̅ⲕⲁϩ ⲛ̅ϩⲏⲧ ⲙ̅ⲡⲙ̅ⲧⲟ ⲁⲃⲁⲗ ⲛ̅ⲛⲟⲩⳉⲓⲥⲉ ⲁⲟⲩ
  ⲧⲉⲧⲛ̅ⲙⲁⲥⲧⲉ ⲛ̅ⲛⲉⲧϫⲡⲓⲟ ⳉⲛ̅ ⲙ̅ⲡⲩⲗⲏ <span style="color:#b00e23">(ⲓ̅ⲉ̅)</span>
  ϯⲛⲟⲩ ϭⲉ ⲕⲁⲁⲥ ⳉⲛ̅ ⲛⲉⲧⲛ̅ϩⲏⲧ ϫⲛ̅ⲙ̅ ⲡⲟⲟⲩⲉ ⲁⲟⲩ ⲙⲛ̅ⲛ̅ⲥⲱⲥ ⲉⲙⲡⲁⲧⲟⲩⲕⲁ ⲱⲛⲉ ⲁϫⲛ̅ ⲱⲛⲉ ⳉⲛ̅
  ⲡⲣ̅ⲡⲉⲓ̈ⲉ ⲙⲡϫⲁⲉⲓⲥ <span style="color:#b00e23">(ⲓ̅ⲋ̅)</span> ϫⲉ ⲛⲁⲧⲉⲧⲛⲉ ⲛ̅ⳉⲉ
  ⲙ̅ⲡⲟⲩⲁⲉⲓϣ ⲉⲧⲉⲧⲛϯⲕⲉ ⲁⲩⲁϣⲉⲓ̈ ⲛ̅ϫⲟⲩⲱⲧ ⲛ̅ⳉⲉⲓ ⲛ̅ⲓ̈ⲱⲧ ⲁⲟⲩ ⲉⳉⲁⲣⲟⲩⲣⲙⲏⲧ ⲛ̅ⳉⲓ ⲛ̅ⲓ̈ⲱⲧ
  ⲁⲟⲩ ⲛⲉⳉⲁⲣⲉⲧⲉⲧⲛ̅ϯⲕⲉ ⲁⳉⲟⲩⲛ ⲁⲡⲓⲁⲙ ⳉⲁ ⲏⲣⲡ ⲁϫⲱⲗϩ ⲛⳉⲏⲧϥ ⲛⲧⲉⲓⲟⲩⲉ ⲙ̅ⲙⲉⲧⲣⲏⲧⲏⲥ ⲁⲟⲩ
  ⲛⲉⳉⲁⲣⲟⲩⲣ̅ ϫⲟⲩⲱⲧ ⲡⲉ <span style="color:#b00e23">(ⲓ̅ⲍ̅)</span> ⲁⲓ̈ⲣ̅ⲡⲁⲧⲁⲥⲥⲉ
  ⲙ̅ⲙⲱⲧⲛⲉ ⳉⲛ̅ ⲟⲩϣⲟⲩⲧ ⲁⲟⲩ ⳉⲛ̅ ⲟⲩϣⲱⲛⲉ ⲛ̅ⲓⲕⲧⲉⲣⲟⲥ ⲁⲟⲩ ⲛ̅ϩⲃⲏⲟⲩⲉ ⲧⲏⲣⲟⲩ ⲛ̅ⲛⲉⲧⲛ̅ϭⲓϫ
  ⲁⲓ̈ⲣ̅ⲡⲁⲧⲁⲥⲥⲉ ⲙ̅ⲙⲁⲩ ⳉⲛ̅ ⲡⲁⲗⲛⲡⲉ ⲁⲟⲩ ⲙⲡⲉⲧⲛ̅ⲕⲧⲉ ⲧⲏⲛⲉ ⲁⲣⲁⲓ̈ ⲡⲁϫⲉ ⲡϫⲁⲉⲓⲥ
  <span style="color:#b00e23">(ⲓ̅ⲏ̅)</span> ⲕⲁⲁⲥ ⲛⳉⲣⲏⲓ ⳉⲛ̅ ⲡⲉⲧⲛ̅ϩⲏⲧ ϫⲛ̅ⲙ̅ ⲡⲟⲟⲩⲉ
  ⲁⲃⲁⲗ ϫⲛ̅ⲛ̅ ⲥⲟⲩ ϫⲟⲩⲧ ⲉϥⲧⲉ ⲙ̅ⲡⲙⲁϩⲯⲓⲥ ⲛ̅ⲉⲃⲁⲧ ⲁⲟⲩ ϫⲛ̅ⲙ̅ ⲫⲟⲟⲩⲉ ⲉⲧⲁⲩⲥⲙⲛ̅ ⲥⲛ̅ⲧⲉ
  ⲙ̅ⲡⲣ̅ⲡⲉⲓ̈ⲉ ⲙ̅ⲡϫⲁⲉⲓⲥ ⲕⲁⲁⲥ ⳉⲛ̅ ⲡⲉⲧⲛ̅ϩⲏⲧ <span style=
  "color:#b00e23">(ⲓ̅ⲑ̅)</span> ϫⲉ ⲥⲉⲛⲁⲙⲙⲉ ⲁⲣⲁⲩ ϫⲛ̅ⲛ̅ ϯⲛⲟⲩϩⲓ ⲡⳉⲓⲉⲓⲧ ⲁⲟⲩ ⲉⳉⲱⲡⲉ
  ⲧⲃⲟⲩ(sic) ⲉⲗⲁⲁⲗⲉ ⲙⲛ̅ ⲧⲃⲟⲩ ⲛ̅ⲕⲛ̅ⲧⲉ ⲙⲛ̅ ⲧⲃⲟⲩ ⲛ̅ⲗⲉϩⲙⲉⲛ ⲁⲟⲩ ⲛ̅ⲃⲟⲩ ⲛ̅ϫⲁⲉⲓⲧ ⲛⲉⲧⲉ
  ⲥⲉⲧⲉⲟⲩⲟ ⲉⲛ ⲁⲃⲁⲗ ⲙ̅ⲡⲟⲩⲕⲁⲣⲡⲟⲥ ϯⲛⲁⲥⲙⲟⲩ ⲁⲣⲁⲩ: <span style=
  "color:#b00e23">(ⲕ̅)</span> ⲁⲟⲩ ⲡϣⲉϫⲉ ⲙ̅ⲡϫⲁⲉⲓⲥ ⲁϥⳉⲱⲡⲉ ϣⲁ ⲁⲅⲅⲁⲓⲟⲥ ⲡⲡⲣⲟⲫⲏⲧⲏⲥ
  ⲙ̅ⲡⲙⲁϩⲥⲁⲡ ⲥⲛⲟ ⲛⲥⲟⲩϫⲟⲩⲧ ⲉϥⲧⲉ ⲙ̅ⲡⲉⲃⲁⲧ ⲉϥϫⲟⲩ ⲙ̅ⲙⲁⲥ <span style=
  "color:#b00e23">(ⲕ̅ⲁ̅)</span> ϫⲉ ⲁϫⲓⲥ ⲛ̅ⲍⲟⲣⲟⲃⲁⲃⲉⲗ ⲡϣⲏⲣⲉ ⲛ̅ⲥⲁⲗⲁⲑⲓⲏⲗ ⲡⲁⲃⲁⲗ ⳉⲛ̅
  ⲧⲫⲩⲗⲏ ⲛ̅ⲓ̈ⲟⲩⲇⲁ ⲉⲕϫⲟⲩ ⲙ̅ⲙⲁⲥ ⲛⲉϥ ϫⲉ ⲁⲛⲁⲕ ϯⲛⲁⲕⲓⲙ ⲁⲧⲡⲉ ⲙⲛ̅ ⲡⲕⲁϩ ⲙⲛ̅ ⲑⲁⲗⲁⲥⲥⲁ ⲙⲛ̅
  ⲡⲉⲧϣⲟⲩⲱⲟⲩ <span style="color:#b00e23">(ⲕ̅ⲃ̅)</span> ⲁⲟⲩ ⲛ̅ⲑⲣⲟⲛⲟⲥ ⲛ̅ⲛ̅ⲣ̅ⲣⲁⲓ̈
  ϯⲛⲁⲧⲉⲟⲩⲁⲩ ⲁⳉⲣⲏⲓ̈ ⲁⲟⲩ ϯⲛⲁⲧⲉⲕⲟ ⲛ̅ⲧϭⲁⲙ ⲛ̅ⲛ̅ⲣⲣⲁⲓ̈ ⲛⲛϩⲉⲑⲛⲟⲥ ⲁⲟⲩ ϯⲛⲁⲧⲉⲟⲩⲟ ⲁⳉⲣⲏⲓ̈
  ⲛⲟⲩϩⲁⲣⲙⲁ ⲙⲛ̅ ⲉⲧⲧⲁⲗⲁⲉⲓⲧ ⲁⲣⲁⲩ ⲡⲟⲩⲉ ⲡⲟⲩⲉ ⳉⲛ̅ ⲟⲩⲥⲏϥⲉ ⲁϫⲛ̅ ⲡϥⲥⲁⲛ <span style=
  "color:#b00e23">(ⲕ̅ⲅ̅)</span> ⳉⲛ̅ ⲫⲟⲟⲩⲉ ⲉⲧⲙ̅ⲙⲟ ⲡⲁϫⲉ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ
  ϯⲛⲁϫⲓⲧⲕ ⲍⲟⲣⲟⲃⲁⲃⲉⲗ ⲡϣⲏⲣⲉ ⲛ̅ⲥⲁⲗⲁⲑⲓⲏⲗ ⲡⲁⳉⲙ̅ⳉⲉⲗ ⲡⲁϫⲉ ⲡϫⲁⲉⲓⲥ ϯⲛⲁⲕⲁⲁⲕ ⲛ̅ⲧⳉⲉ
  ⲛ̅ⲟⲩⲥⲫⲣⲁⲅⲓⲥ ϫⲉ ⲁⲓⲟⲩⲁⳉⲕ ⲡⲁϫⲉ ⲡϫⲁⲉⲓⲥ ⲡⲡⲁⲛⲧⲟⲕⲣⲁⲧⲱⲣ:</p>
</body>
</html>
