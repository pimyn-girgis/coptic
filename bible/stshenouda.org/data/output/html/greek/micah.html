<!DOCTYPE html>
<html>
<head>
  <meta charset="utf-8">
  <title>Micah</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="micah">Micah</h2>
  <a href="#micah1">1</a> <a href="#micah2">2</a> <a href="#micah3">3</a>
  <a href="#micah4">4</a> <a href="#micah5">5</a> <a href="#micah6">6</a>
  <a href="#micah7">7</a>
  <h3 id="micah1">1</h3>

  <p><span style="color:#b00e23">(1)</span> Καὶ ἐγένετο λόγος κυρίου πρὸς
  Μιχαιαν τὸν τοῦ Μωρασθι ἐν ἡµέραις Ιωαθαµ καὶ Αχαζ καὶ Εζεκιου βασιλέων
  Ιουδα, ὑπὲρ ὧν εἶδεν περὶ Σαµαρείας καὶ περὶ Ιερουσαληµ. <span style=
  "color:#b00e23">(2)</span> Ἀκούσατε, λαοί, λόγους, καὶ προσεχέτω ἡ γῆ καὶ
  πάντες οἱ ἐν αὐτῇ, καὶ ἔσται κύριος ἐν ὑµῖν εἰς µαρτύριον, κύριος ἐξ οἴκου
  ἁγίου αὐτοῦ· <span style="color:#b00e23">(3)</span> διότι ἰδοὺ κύριος
  ἐκπορεύεται ἐκ τοῦ τόπου αὐτοῦ καὶ καταβήσεται καὶ ἐπιβήσεται ἐπὶ τὰ ὕψη τῆς
  γῆς, <span style="color:#b00e23">(4)</span> καὶ σαλευθήσεται τὰ ὄρη
  ὑποκάτωθεν αὐτοῦ, καὶ αἱ κοιλάδες τακήσονται ὡς κηρὸς ἀπὸ προσώπου πυρὸς καὶ
  ὡς ὕδωρ καταφερόµενον ἐν καταβάσει. <span style="color:#b00e23">(5)</span>
  διὰ ἀσέβειαν Ιακωβ πάντα ταῦτα καὶ διὰ ἁµαρτίαν οἴκου Ισραηλ. τίς ἡ ἀσέβεια
  τοῦ Ιακωβ; οὐ Σαµάρεια; καὶ τίς ἡ ἁµαρτία οἴκου Ιουδα; οὐχὶ Ιερουσαληµ;
  <span style="color:#b00e23">(6)</span> καὶ θήσοµαι Σαµάρειαν εἰς
  ὀπωροφυλάκιον ἀγροῦ καὶ εἰς φυτείαν ἀµπελῶνος καὶ κατασπάσω εἰς χάος τοὺς
  λίθους αὐτῆς καὶ τὰ θεµέλια αὐτῆς ἀποκαλύψω· <span style=
  "color:#b00e23">(7)</span> καὶ πάντα τὰ γλυπτὰ αὐτῆς κατακόψουσιν καὶ πάντα
  τὰ µισθώµατα αὐτῆς ἐµπρήσουσιν ἐν πυρί, καὶ πάντα τὰ εἴδωλα αὐτῆς θήσοµαι εἰς
  ἀφανισµόν· διότι ἐκ µισθωµάτων πορνείας συνήγαγεν καὶ ἐκ µισθωµάτων πορνείας
  συνέστρεψεν. <span style="color:#b00e23">(8)</span> Ἕνεκεν τούτου κόψεται καὶ
  θρηνήσει, πορεύσεται ἀνυπόδετος καὶ γυµνή, ποιήσεται κοπετὸν ὡς δρακόντων καὶ
  πένθος ὡς θυγατέρων σειρήνων· <span style="color:#b00e23">(9)</span> ὅτι
  κατεκράτησεν ἡ πληγὴ αὐτῆς, διότι ἦλθεν ἕως Ιουδα καὶ ἥψατο ἕως πύλης λαοῦ
  µου, ἕως Ιερουσαληµ. <span style="color:#b00e23">(10)</span> οἱ ἐν Γεθ, µὴ
  µεγαλύνεσθε· οἱ ἐν Ακιµ, µὴ ἀνοικοδοµεῖτε ἐξ οἴκου κατὰ γέλωτα, γῆν
  καταπάσασθε κατὰ γέλωτα ὑµῶν. <span style="color:#b00e23">(11)</span>
  κατοικοῦσα καλῶς τὰς πόλεις αὐτῆς οὐκ ἐξῆλθεν κατοικοῦσα Σεννααν κόψασθαι
  οἶκον ἐχόµενον αὐτῆς, λήµψεται ἐξ ὑµῶν πληγὴν ὀδύνης. <span style=
  "color:#b00e23">(12)</span> τίς ἤρξατο εἰς ἀγαθὰ κατοικούσῃ ὀδύνας; ὅτι
  κατέβη κακὰ παρὰ κυρίου ἐπὶ πύλας Ιερουσαληµ, <span style=
  "color:#b00e23">(13)</span> ψόφος ἁρµάτων καὶ ἱππευόντων. κατοικοῦσα Λαχις,
  ἀρχηγὸς ἁµαρτίας αὐτή ἐστιν τῇ θυγατρὶ Σιων, ὅτι ἐν σοὶ εὑρέθησαν ἀσέβειαι
  τοῦ Ισραηλ. <span style="color:#b00e23">(14)</span> διὰ τοῦτο δώσεις
  ἐξαποστελλοµένους ἕως κληρονοµίας Γεθ οἴκους µαταίους· εἰς κενὰ ἐγένετο τοῖς
  βασιλεῦσιν τοῦ Ισραηλ. <span style="color:#b00e23">(15)</span> ἕως τοὺς
  κληρονόµους ἀγάγω σοι, κατοικοῦσα Λαχις κληρονοµία, ἕως Οδολλαµ ἥξει ἡ δόξα
  τῆς θυγατρὸς Ισραηλ. <span style="color:#b00e23">(16)</span> ξύρησαι καὶ
  κεῖραι ἐπὶ τὰ τέκνα τὰ τρυφερά σου, ἐµπλάτυνον τὴν χηρείαν σου ὡς ἀετός, ὅτι
  ᾐχµαλωτεύθησαν ἀπὸ σοῦ.</p>

  <h3 id="micah2">2</h3>

  <p><span style="color:#b00e23">(1)</span> Ἐγένοντο λογιζόµενοι κόπους καὶ
  ἐργαζόµενοι κακὰ ἐν ταῖς κοίταις αὐτῶν καὶ ἅµα τῇ ἡµέρᾳ συνετέλουν αὐτά,
  διότι οὐκ ἦραν πρὸς τὸν θεὸν τὰς χεῖρας αὐτῶν· <span style=
  "color:#b00e23">(2)</span> καὶ ἐπεθύµουν ἀγροὺς καὶ διήρπαζον ὀρφανοὺς καὶ
  οἴκους κατεδυνάστευον καὶ διήρπαζον ἄνδρα καὶ τὸν οἶκον αὐτοῦ, ἄνδρα καὶ τὴν
  κληρονοµίαν αὐτοῦ. <span style="color:#b00e23">(3)</span> διὰ τοῦτο τάδε
  λέγει κύριος Ἰδοὺ ἐγὼ λογίζοµαι ἐπὶ τὴν φυλὴν ταύτην κακά, ἐξ ὧν οὐ µὴ ἄρητε
  τοὺς τραχήλους ὑµῶν καὶ οὐ µὴ πορευθῆτε ὀρθοὶ ἐξαίφνης, ὅτι καιρὸς πονηρός
  ἐστιν. <span style="color:#b00e23">(4)</span> ἐν τῇ ἡµέρᾳ ἐκείνῃ ληµφθήσεται
  ἐφ’ ὑµᾶς παραβολή, καὶ θρηνηθήσεται θρῆνος ἐν µέλει λέγων Ταλαιπωρίᾳ
  ἐταλαιπωρήσαµεν· µερὶς λαοῦ µου κατεµετρήθη ἐν σχοινίῳ, καὶ οὐκ ἦν ὁ κωλύσων
  αὐτὸν τοῦ ἀποστρέψαι· οἱ ἀγροὶ ἡµῶν διεµερίσθησαν. <span style=
  "color:#b00e23">(5)</span> διὰ τοῦτο οὐκ ἔσται σοι βάλλων σχοινίον ἐν κλήρῳ
  ἐν ἐκκλησίᾳ κυρίου. <span style="color:#b00e23">(6)</span> µὴ κλαίετε
  δάκρυσιν, µηδὲ δακρυέτωσαν ἐπὶ τούτοις· οὐ γὰρ ἀπώσεται ὀνείδη. <span style=
  "color:#b00e23">(7)</span> ὁ λέγων Οἶκος Ιακωβ παρώργισεν πνεῦµα κυρίου· εἰ
  ταῦτα τὰ ἐπιτηδεύµατα αὐτοῦ ἐστιν; οὐχ οἱ λόγοι αὐτοῦ εἰσιν καλοὶ µετ’ αὐτοῦ
  καὶ ὀρθοὶ πεπόρευνται; <span style="color:#b00e23">(8)</span> καὶ ἔµπροσθεν ὁ
  λαός µου εἰς ἔχθραν ἀντέστη· κατέναντι τῆς εἰρήνης αὐτοῦ τὴν δορὰν αὐτοῦ
  ἐξέδειραν τοῦ ἀφελέσθαι ἐλπίδα συντριµµὸν πολέµου. <span style=
  "color:#b00e23">(9)</span> διὰ τοῦτο ἡγούµενοι λαοῦ µου ἀπορριφήσονται ἐκ τῶν
  οἰκιῶν τρυφῆς αὐτῶν, διὰ τὰ πονηρὰ ἐπιτηδεύµατα αὐτῶν ἐξώσθησαν· ἐγγίσατε
  ὄρεσιν αἰωνίοις. <span style="color:#b00e23">(10)</span> ἀνάστηθι καὶ
  πορεύου, ὅτι οὐκ ἔστιν σοι αὕτη ἡ ἀνάπαυσις ἕνεκεν ἀκαθαρσίας. διεφθάρητε
  φθορᾷ, <span style="color:#b00e23">(11)</span> κατεδιώχθητε οὐδενὸς
  διώκοντος· πνεῦµα ἔστησεν ψεῦδος, ἐστάλαξέν σοι εἰς οἶνον καὶ µέθυσµα. καὶ
  ἔσται ἐκ τῆς σταγόνος τοῦ λαοῦ τούτου <span style="color:#b00e23">(12)</span>
  συναγόµενος συναχθήσεται Ιακωβ σὺν πᾶσιν· ἐκδεχόµενος ἐκδέξοµαι τοὺς
  καταλοίπους τοῦ Ισραηλ, ἐπὶ τὸ αὐτὸ θήσοµαι τὴν ἀποστροφὴν αὐτῶν· ὡς πρόβατα
  ἐν θλίψει, ὡς ποίµνιον ἐν µέσῳ κοίτης αὐτῶν ἐξαλοῦνται ἐξ ἀνθρώπων.
  <span style="color:#b00e23">(13)</span> διὰ τῆς διακοπῆς πρὸ προσώπου αὐτῶν
  διέκοψαν καὶ διῆλθον πύλην καὶ ἐξῆλθον δι’ αὐτῆς, καὶ ἐξῆλθεν ὁ βασιλεὺς
  αὐτῶν πρὸ προσώπου αὐτῶν, ὁ δὲ κύριος ἡγήσεται αὐτῶν.</p>

  <h3 id="micah3">3</h3>

  <p><span style="color:#b00e23">(1)</span> <span style=
  "color:#b00e23">(2)</span> οἱ µισοῦντες τὰ καλὰ καὶ ζητοῦντες τὰ πονηρά,
  ἁρπάζοντες τὰ δέρµατα αὐτῶν ἀπ’ αὐτῶν καὶ τὰς σάρκας αὐτῶν ἀπὸ τῶν ὀστέων
  αὐτῶν. <span style="color:#b00e23">(3)</span> ὃν τρόπον κατέφαγον τὰς σάρκας
  τοῦ λαοῦ µου καὶ τὰ δέρµατα αὐτῶν ἀπὸ τῶν ὀστέων αὐτῶν ἐξέδειραν καὶ τὰ ὀστέα
  αὐτῶν συνέθλασαν καὶ ἐµέλισαν ὡς σάρκας εἰς λέβητα καὶ ὡς κρέα εἰς χύτραν,
  <span style="color:#b00e23">(4)</span> οὕτως κεκράξονται πρὸς κύριον, καὶ οὐκ
  εἰσακούσεται αὐτῶν· καὶ ἀποστρέψει τὸ πρόσωπον αὐτοῦ ἀπ’ αὐτῶν ἐν τῷ καιρῷ
  ἐκείνῳ, ἀνθ’ ὧν ἐπονηρεύσαντο ἐν τοῖς ἐπιτηδεύµασιν αὐτῶν ἐπ’ αὐτούς.
  <span style="color:#b00e23">(5)</span> τάδε λέγει κύριος ἐπὶ τοὺς προφήτας
  τοὺς πλανῶντας τὸν λαόν µου, τοὺς δάκνοντας ἐν τοῖς ὀδοῦσιν αὐτῶν καὶ
  κηρύσσοντας ἐπ’ αὐτὸν εἰρήνην, καὶ οὐκ ἐδόθη εἰς τὸ στόµα αὐτῶν, ἤγειραν ἐπ’
  αὐτὸν πόλεµον· <span style="color:#b00e23">(6)</span> διὰ τοῦτο νὺξ ὑµῖν
  ἔσται ἐξ ὁράσεως, καὶ σκοτία ὑµῖν ἔσται ἐκ µαντείας, καὶ δύσεται ὁ ἥλιος ἐπὶ
  τοὺς προφήτας, καὶ συσκοτάσει ἐπ’ αὐτοὺς ἡ ἡµέρα· <span style=
  "color:#b00e23">(7)</span> καὶ καταισχυνθήσονται οἱ ὁρῶντες τὰ ἐνύπνια, καὶ
  καταγελασθήσονται οἱ µάντεις, καὶ καταλαλήσουσιν κατ’ αὐτῶν πάντες αὐτοί,
  διότι οὐκ ἔσται ὁ εἰσακούων αὐτῶν. <span style="color:#b00e23">(8)</span> ἐὰν
  µὴ ἐγὼ ἐµπλήσω ἰσχὺν ἐν πνεύµατι κυρίου καὶ κρίµατος καὶ δυναστείας τοῦ
  ἀπαγγεῖλαι τῷ Ιακωβ ἀσεβείας αὐτοῦ καὶ τῷ Ισραηλ ἁµαρτίας αὐτοῦ. <span style=
  "color:#b00e23">(9)</span> ἀκούσατε δὴ ταῦτα, οἱ ἡγούµενοι οἴκου Ιακωβ καὶ οἱ
  κατάλοιποι οἴκου Ισραηλ οἱ βδελυσσόµενοι κρίµα καὶ πάντα τὰ ὀρθὰ
  διαστρέφοντες, <span style="color:#b00e23">(10)</span> οἱ οἰκοδοµοῦντες Σιων
  ἐν αἵµασιν καὶ Ιερουσαληµ ἐν ἀδικίαις· <span style=
  "color:#b00e23">(11)</span> οἱ ἡγούµενοι αὐτῆς µετὰ δώρων ἔκρινον, καὶ οἱ
  ἱερεῖς αὐτῆς µετὰ µισθοῦ ἀπεκρίνοντο, καὶ οἱ προφῆται αὐτῆς µετὰ ἀργυρίου
  ἐµαντεύοντο, καὶ ἐπὶ τὸν κύριον ἐπανεπαύοντο λέγοντες Οὐχὶ κύριος ἐν ἡµῖν
  ἐστιν; οὐ µὴ ἐπέλθῃ ἐφ’ ἡµᾶς κακά. <span style="color:#b00e23">(12)</span>
  διὰ τοῦτο δι’ ὑµᾶς Σιων ὡς ἀγρὸς ἀροτριαθήσεται, καὶ Ιερουσαληµ ὡς
  ὀπωροφυλάκιον ἔσται καὶ τὸ ὄρος τοῦ οἴκου ὡς ἄλσος δρυµοῦ.</p>

  <h3 id="micah4">4</h3>

  <p><span style="color:#b00e23">(1)</span> Καὶ ἔσται ἐπ’ ἐσχάτων τῶν ἡµερῶν
  ἐµφανὲς τὸ ὄρος τοῦ κυρίου, ἕτοιµον ἐπὶ τὰς κορυφὰς τῶν ὀρέων, καὶ
  µετεωρισθήσεται ὑπεράνω τῶν βουνῶν· καὶ σπεύσουσιν πρὸς αὐτὸ λαοί,
  <span style="color:#b00e23">(2)</span> καὶ πορεύσονται ἔθνη πολλὰ καὶ ἐροῦσιν
  Δεῦτε ἀναβῶµεν εἰς τὸ ὄρος κυρίου καὶ εἰς τὸν οἶκον τοῦ θεοῦ Ιακωβ, καὶ
  δείξουσιν ἡµῖν τὴν ὁδὸν αὐτοῦ, καὶ πορευσόµεθα ἐν ταῖς τρίβοις αὐτοῦ· ὅτι ἐκ
  Σιων ἐξελεύσεται νόµος καὶ λόγος κυρίου ἐξ Ιερουσαληµ. <span style=
  "color:#b00e23">(3)</span> καὶ κρινεῖ ἀνὰ µέσον λαῶν πολλῶν καὶ ἐξελέγξει
  ἔθνη ἰσχυρὰ ἕως εἰς γῆν µακράν, καὶ κατακόψουσιν τὰς ῥοµφαίας αὐτῶν εἰς
  ἄροτρα καὶ τὰ δόρατα αὐτῶν εἰς δρέπανα, καὶ οὐκέτι µὴ ἀντάρῃ ἔθνος ἐπ’ ἔθνος
  ῥοµφαίαν, καὶ οὐκέτι µὴ µάθωσιν πολεµεῖν. <span style=
  "color:#b00e23">(4)</span> καὶ ἀναπαύσεται ἕκαστος ὑποκάτω ἀµπέλου αὐτοῦ καὶ
  ἕκαστος ὑποκάτω συκῆς αὐτοῦ, καὶ οὐκ ἔσται ὁ ἐκφοβῶν, διότι τὸ στόµα κυρίου
  παντοκράτορος ἐλάλησεν ταῦτα. <span style="color:#b00e23">(5)</span> ὅτι
  πάντες οἱ λαοὶ πορεύσονται ἕκαστος τὴν ὁδὸν αὐτοῦ, ἡµεῖς δὲ πορευσόµεθα ἐν
  ὀνόµατι κυρίου θεοῦ ἡµῶν εἰς τὸν αἰῶνα καὶ ἐπέκεινα. <span style=
  "color:#b00e23">(6)</span> ἐν τῇ ἡµέρᾳ ἐκείνῃ, λέγει κύριος, συνάξω τὴν
  συντετριµµένην καὶ τὴν ἐξωσµένην εἰσδέξοµαι καὶ οὓς ἀπωσάµην· <span style=
  "color:#b00e23">(7)</span> καὶ θήσοµαι τὴν συντετριµµένην εἰς ὑπόλειµµα καὶ
  τὴν ἀπωσµένην εἰς ἔθνος ἰσχυρόν, καὶ βασιλεύσει κύριος ἐπ’ αὐτοὺς ἐν ὄρει
  Σιων ἀπὸ τοῦ νῦν καὶ ἕως εἰς τὸν αἰῶνα. <span style=
  "color:#b00e23">(8)</span> καὶ σύ, πύργος ποιµνίου αὐχµώδης, θύγατερ Σιων,
  ἐπὶ σὲ ἥξει καὶ εἰσελεύσεται ἡ ἀρχὴ ἡ πρώτη, βασιλεία ἐκ Βαβυλῶνος τῇ θυγατρὶ
  Ιερουσαληµ. <span style="color:#b00e23">(9)</span> Καὶ νῦν ἵνα τί ἔγνως κακά;
  µὴ βασιλεὺς οὐκ ἦν σοι; ἢ ἡ βουλή σου ἀπώλετο ὅτι κατεκράτησάν σου ὠδῖνες ὡς
  τικτούσης; <span style="color:#b00e23">(10)</span> ὤδινε καὶ ἀνδρίζου καὶ
  ἔγγιζε, θύγατερ Σιων, ὡς τίκτουσα· διότι νῦν ἐξελεύσῃ ἐκ πόλεως καὶ
  κατασκηνώσεις ἐν πεδίῳ καὶ ἥξεις ἕως Βαβυλῶνος· ἐκεῖθεν ῥύσεταί σε καὶ
  ἐκεῖθεν λυτρώσεταί σε κύριος ὁ θεός σου ἐκ χειρὸς ἐχθρῶν σου. <span style=
  "color:#b00e23">(11)</span> καὶ νῦν ἐπισυνήχθη ἐπὶ σὲ ἔθνη πολλὰ οἱ λέγοντες
  Ἐπιχαρούµεθα, καὶ ἐπόψονται ἐπὶ Σιων οἱ ὀφθαλµοὶ ἡµῶν. <span style=
  "color:#b00e23">(12)</span> αὐτοὶ δὲ οὐκ ἔγνωσαν τὸν λογισµὸν κυρίου καὶ οὐ
  συνῆκαν τὴν βουλὴν αὐτοῦ, ὅτι συνήγαγεν αὐτοὺς ὡς δράγµατα ἅλωνος.
  <span style="color:#b00e23">(13)</span> ἀνάστηθι καὶ ἀλόα αὐτούς, θύγατερ
  Σιων, ὅτι τὰ κέρατά σου θήσοµαι σιδηρᾶ καὶ τὰς ὁπλάς σου θήσοµαι χαλκᾶς, καὶ
  κατατήξεις ἐν αὐτοῖς ἔθνη καὶ λεπτυνεῖς λαοὺς πολλοὺς καὶ ἀναθήσεις τῷ κυρίῳ
  τὸ πλῆθος αὐτῶν καὶ τὴν ἰσχὺν αὐτῶν τῷ κυρίῳ πάσης τῆς γῆς.</p>

  <h3 id="micah5">5</h3>

  <p><span style="color:#b00e23">(4:14)</span> νῦν ἐµφραχθήσεται θυγάτηρ Εφραιµ
  ἐν φραγµῷ, συνοχὴν ἔταξεν ἐφ’ ἡµᾶς, ἐν ῥάβδῳ πατάξουσιν ἐπὶ σιαγόνα τὰς φυλὰς
  τοῦ Ισραηλ. <span style="color:#b00e23">(1)</span> Καὶ σύ, Βηθλεεµ οἶκος τοῦ
  Εφραθα, ὀλιγοστὸς εἶ τοῦ εἶναι ἐν χιλιάσιν Ιουδα· ἐκ σοῦ µοι ἐξελεύσεται τοῦ
  εἶναι εἰς ἄρχοντα ἐν τῷ Ισραηλ, καὶ αἱ ἔξοδοι αὐτοῦ ἀπ’ ἀρχῆς ἐξ ἡµερῶν
  αἰῶνος. <span style="color:#b00e23">(2)</span> διὰ τοῦτο δώσει αὐτοὺς ἕως
  καιροῦ τικτούσης τέξεται, καὶ οἱ ἐπίλοιποι τῶν ἀδελφῶν αὐτῶν ἐπιστρέψουσιν
  ἐπὶ τοὺς υἱοὺς Ισραηλ. <span style="color:#b00e23">(3)</span> καὶ στήσεται
  καὶ ὄψεται καὶ ποιµανεῖ τὸ ποίµνιον αὐτοῦ ἐν ἰσχύι κυρίου, καὶ ἐν τῇ δόξῃ τοῦ
  ὀνόµατος κυρίου τοῦ θεοῦ αὐτῶν ὑπάρξουσιν· διότι νῦν µεγαλυνθήσεται ἕως ἄκρων
  τῆς γῆς. <span style="color:#b00e23">(4)</span> καὶ ἔσται αὕτη εἰρήνη· ὅταν
  Ἀσσύριος ἐπέλθῃ ἐπὶ τὴν γῆν ὑµῶν καὶ ὅταν ἐπιβῇ ἐπὶ τὴν χώραν ὑµῶν, καὶ
  ἐπεγερθήσονται ἐπ’ αὐτὸν ἑπτὰ ποιµένες καὶ ὀκτὼ δήγµατα ἀνθρώπων·
  <span style="color:#b00e23">(5)</span> καὶ ποιµανοῦσιν τὸν Ασσουρ ἐν ῥοµφαίᾳ
  καὶ τὴν γῆν τοῦ Νεβρωδ ἐν τῇ τάφρῳ αὐτῆς· καὶ ῥύσεται ἐκ τοῦ Ασσουρ, ὅταν
  ἐπέλθῃ ἐπὶ τὴν γῆν ὑµῶν καὶ ὅταν ἐπιβῇ ἐπὶ τὰ ὅρια ὑµῶν. <span style=
  "color:#b00e23">(6)</span> καὶ ἔσται τὸ ὑπόλειµµα τοῦ Ιακωβ ἐν τοῖς ἔθνεσιν
  ἐν µέσῳ λαῶν πολλῶν ὡς δρόσος παρὰ κυρίου πίπτουσα καὶ ὡς ἄρνες ἐπὶ ἄγρωστιν,
  ὅπως µὴ συναχθῇ µηδεὶς µηδὲ ὑποστῇ ἐν υἱοῖς ἀνθρώπων. <span style=
  "color:#b00e23">(7)</span> καὶ ἔσται τὸ ὑπόλειµµα τοῦ Ιακωβ ἐν τοῖς ἔθνεσιν
  ἐν µέσῳ λαῶν πολλῶν ὡς λέων ἐν κτήνεσιν ἐν τῷ δρυµῷ καὶ ὡς σκύµνος ἐν
  ποιµνίοις προβάτων, ὃν τρόπον ὅταν διέλθῃ καὶ διαστείλας ἁρπάσῃ καὶ µὴ ᾖ ὁ
  ἐξαιρούµενος. <span style="color:#b00e23">(8)</span> ὑψωθήσεται ἡ χείρ σου
  ἐπὶ τοὺς θλίβοντάς σε, καὶ πάντες οἱ ἐχθροί σου ἐξολεθρευθήσονται.
  <span style="color:#b00e23">(9)</span> Καὶ ἔσται ἐν ἐκείνῃ τῇ ἡµέρᾳ, λέγει
  κύριος, ἐξολεθρεύσω τοὺς ἵππους σου ἐκ µέσου σου καὶ ἀπολῶ τὰ ἅρµατά σου
  <span style="color:#b00e23">(10)</span> καὶ ἐξολεθρεύσω τὰς πόλεις τῆς γῆς
  σου καὶ ἐξαρῶ πάντα τὰ ὀχυρώµατά σου· <span style="color:#b00e23">(11)</span>
  καὶ ἐξαρῶ τὰ φάρµακά σου ἐκ τῶν χειρῶν σου, καὶ ἀποφθεγγόµενοι οὐκ ἔσονται ἐν
  σοί· <span style="color:#b00e23">(12)</span> καὶ ἐξολεθρεύσω τὰ γλυπτά σου
  καὶ τὰς στήλας σου ἐκ µέσου σου, καὶ οὐκέτι µὴ προσκυνήσῃς τοῖς ἔργοις τῶν
  χειρῶν σου· <span style="color:#b00e23">(13)</span> καὶ ἐκκόψω τὰ ἄλση σου ἐκ
  µέσου σου καὶ ἀφανιῶ τὰς πόλεις σου· <span style="color:#b00e23">(14)</span>
  καὶ ποιήσω ἐν ὀργῇ καὶ ἐν θυµῷ ἐκδίκησιν ἐν τοῖς ἔθνεσιν, ἀνθ’ ὧν οὐκ
  εἰσήκουσαν.</p>

  <h3 id="micah6">6</h3>

  <p><span style="color:#b00e23">(1)</span> Ἀκούσατε δὴ λόγον κυρίου· κύριος
  εἶπεν Ἀνάστηθι κρίθητι πρὸς τὰ ὄρη, καὶ ἀκουσάτωσαν οἱ βουνοὶ φωνήν σου.
  <span style="color:#b00e23">(2)</span> ἀκούσατε, βουνοί, τὴν κρίσιν τοῦ
  κυρίου, καὶ αἱ φάραγγες θεµέλια τῆς γῆς, ὅτι κρίσις τῷ κυρίῳ πρὸς τὸν λαὸν
  αὐτοῦ, καὶ µετὰ τοῦ Ισραηλ διελεγχθήσεται. <span style=
  "color:#b00e23">(3)</span> λαός µου, τί ἐποίησά σοι ἢ τί ἐλύπησά σε ἢ τί
  παρηνώχλησά σοι; ἀποκρίθητί µοι. <span style="color:#b00e23">(4)</span> διότι
  ἀνήγαγόν σε ἐκ γῆς Αἰγύπτου καὶ ἐξ οἴκου δουλείας ἐλυτρωσάµην σε καὶ
  ἐξαπέστειλα πρὸ προσώπου σου τὸν Μωυσῆν καὶ Ααρων καὶ Μαριαµ. <span style=
  "color:#b00e23">(5)</span> λαός µου, µνήσθητι δὴ τί ἐβουλεύσατο κατὰ σοῦ
  Βαλακ βασιλεὺς Μωαβ, καὶ τί ἀπεκρίθη αὐτῷ Βαλααµ υἱὸς τοῦ Βεωρ ἀπὸ τῶν
  σχοίνων ἕως τοῦ Γαλγαλ, ὅπως γνωσθῇ ἡ δικαιοσύνη τοῦ κυρίου. <span style=
  "color:#b00e23">(6)</span> ἐν τίνι καταλάβω τὸν κύριον, ἀντιλήµψοµαι θεοῦ µου
  ὑψίστου; εἰ καταλήµψοµαι αὐτὸν ἐν ὁλοκαυτώµασιν, ἐν µόσχοις ἐνιαυσίοις;
  <span style="color:#b00e23">(7)</span> εἰ προσδέξεται κύριος ἐν χιλιάσιν
  κριῶν ἢ ἐν µυριάσιν χειµάρρων πιόνων; εἰ δῶ πρωτότοκά µου ἀσεβείας, καρπὸν
  κοιλίας µου ὑπὲρ ἁµαρτίας ψυχῆς µου; <span style="color:#b00e23">(8)</span>
  εἰ ἀνηγγέλη σοι, ἄνθρωπε, τί καλόν; ἢ τί κύριος ἐκζητεῖ παρὰ σοῦ ἀλλ’ ἢ τοῦ
  ποιεῖν κρίµα καὶ ἀγαπᾶν ἔλεον καὶ ἕτοιµον εἶναι τοῦ πορεύεσθαι µετὰ κυρίου
  θεοῦ σου; <span style="color:#b00e23">(9)</span> Φωνὴ κυρίου τῇ πόλει
  ἐπικληθήσεται, καὶ σώσει φοβουµένους τὸ ὄνοµα αὐτοῦ. ἄκουε, φυλή, καὶ τίς
  κοσµήσει πόλιν; <span style="color:#b00e23">(10)</span> µὴ πῦρ καὶ οἶκος
  ἀνόµου θησαυρίζων θησαυροὺς ἀνόµους καὶ µετὰ ὕβρεως ἀδικία; <span style=
  "color:#b00e23">(11)</span> εἰ δικαιωθήσεται ἐν ζυγῷ ἄνοµος καὶ ἐν µαρσίππῳ
  στάθµια δόλου; <span style="color:#b00e23">(12)</span> ἐξ ὧν τὸν πλοῦτον
  αὐτῶν ἀσεβείας ἔπλησαν, καὶ οἱ κατοικοῦντες αὐτὴν ἐλάλουν ψευδῆ, καὶ ἡ γλῶσσα
  αὐτῶν ὑψώθη ἐν τῷ στόµατι αὐτῶν. <span style="color:#b00e23">(13)</span> καὶ
  ἐγὼ ἄρξοµαι τοῦ πατάξαι σε, ἀφανιῶ σε ἐπὶ ταῖς ἁµαρτίαις σου. <span style=
  "color:#b00e23">(14)</span> σὺ φάγεσαι καὶ οὐ µὴ ἐµπλησθῇς· καὶ σκοτάσει ἐν
  σοὶ καὶ ἐκνεύσει, καὶ οὐ µὴ διασωθῇς· καὶ ὅσοι ἐὰν διασωθῶσιν, εἰς ῥοµφαίαν
  παραδοθήσονται. <span style="color:#b00e23">(15)</span> σὺ σπερεῖς καὶ οὐ µὴ
  ἀµήσῃς, σὺ πιέσεις ἐλαίαν καὶ οὐ µὴ ἀλείψῃ ἔλαιον, καὶ οἶνον καὶ οὐ µὴ πίητε,
  καὶ ἀφανισθήσεται νόµιµα λαοῦ µου. <span style="color:#b00e23">(16)</span>
  καὶ ἐφύλαξας τὰ δικαιώµατα Ζαµβρι καὶ πάντα τὰ ἔργα οἴκου Αχααβ καὶ
  ἐπορεύθητε ἐν ταῖς βουλαῖς αὐτῶν, ὅπως παραδῶ σε εἰς ἀφανισµὸν καὶ τοὺς
  κατοικοῦντας αὐτὴν εἰς συρισµόν· καὶ ὀνείδη λαῶν λήµψεσθε.</p>

  <h3 id="micah7">7</h3>

  <p><span style="color:#b00e23">(1)</span> Οἴµµοι ὅτι ἐγενόµην ὡς συνάγων
  καλάµην ἐν ἀµήτῳ καὶ ὡς ἐπιφυλλίδα ἐν τρυγήτῳ οὐχ ὑπάρχοντος βότρυος τοῦ
  φαγεῖν τὰ πρωτόγονα. οἴµµοι, ψυχή, <span style="color:#b00e23">(2)</span> ὅτι
  ἀπόλωλεν εὐλαβὴς ἀπὸ τῆς γῆς, καὶ κατορθῶν ἐν ἀνθρώποις οὐχ ὑπάρχει· πάντες
  εἰς αἵµατα δικάζονται, ἕκαστος τὸν πλησίον αὐτοῦ ἐκθλίβουσιν ἐκθλιβῇ.
  <span style="color:#b00e23">(3)</span> ἐπὶ τὸ κακὸν τὰς χεῖρας αὐτῶν
  ἑτοιµάζουσιν· ὁ ἄρχων αἰτεῖ, καὶ ὁ κριτὴς εἰρηνικοὺς λόγους ἐλάλησεν,
  καταθύµιον ψυχῆς αὐτοῦ ἐστιν. καὶ ἐξελοῦµαι <span style=
  "color:#b00e23">(4)</span> τὰ ἀγαθὰ αὐτῶν ὡς σὴς ἐκτρώγων καὶ βαδίζων ἐπὶ
  κανόνος ἐν ἡµέρᾳ σκοπιᾶς. οὐαὶ οὐαί, αἱ ἐκδικήσεις σου ἥκασιν, νῦν ἔσονται
  κλαυθµοὶ αὐτῶν. <span style="color:#b00e23">(5)</span> µὴ καταπιστεύετε ἐν
  φίλοις καὶ µὴ ἐλπίζετε ἐπὶ ἡγουµένοις, ἀπὸ τῆς συγκοίτου σου φύλαξαι τοῦ
  ἀναθέσθαι τι αὐτῇ· <span style="color:#b00e23">(6)</span> διότι υἱὸς ἀτιµάζει
  πατέρα, θυγάτηρ ἐπαναστήσεται ἐπὶ τὴν µητέρα αὐτῆς, νύµφη ἐπὶ τὴν πενθερὰν
  αὐτῆς, ἐχθροὶ ἀνδρὸς πάντες οἱ ἄνδρες οἱ ἐν τῷ οἴκῳ αὐτοῦ. <span style=
  "color:#b00e23">(7)</span> Ἐγὼ δὲ ἐπὶ τὸν κύριον ἐπιβλέψοµαι, ὑποµενῶ ἐπὶ τῷ
  θεῷ τῷ σωτῆρί µου, εἰσακούσεταί µου ὁ θεός µου. <span style=
  "color:#b00e23">(8)</span> µὴ ἐπίχαιρέ µοι, ἡ ἐχθρά µου, ὅτι πέπτωκα· καὶ
  ἀναστήσοµαι, διότι ἐὰν καθίσω ἐν τῷ σκότει, κύριος φωτιεῖ µοι. <span style=
  "color:#b00e23">(9)</span> ὀργὴν κυρίου ὑποίσω, ὅτι ἥµαρτον αὐτῷ, ἕως τοῦ
  δικαιῶσαι αὐτὸν τὴν δίκην µου· καὶ ποιήσει τὸ κρίµα µου καὶ ἐξάξει µε εἰς τὸ
  φῶς, ὄψοµαι τὴν δικαιοσύνην αὐτοῦ. <span style="color:#b00e23">(10)</span>
  καὶ ὄψεται ἡ ἐχθρά µου καὶ περιβαλεῖται αἰσχύνην ἡ λέγουσα πρός µε Ποῦ κύριος
  ὁ θεός σου; οἱ ὀφθαλµοί µου ἐπόψονται αὐτήν· νῦν ἔσται εἰς καταπάτηµα ὡς
  πηλὸς ἐν ταῖς ὁδοῖς <span style="color:#b00e23">(11)</span> ἡµέρας ἀλοιφῆς
  πλίνθου. ἐξάλειψίς σου ἡ ἡµέρα ἐκείνη, καὶ ἀποτρίψεται νόµιµά σου
  <span style="color:#b00e23">(12)</span> ἡ ἡµέρα ἐκείνη· καὶ αἱ πόλεις σου
  ἥξουσιν εἰς ὁµαλισµὸν καὶ εἰς διαµερισµὸν Ἀσσυρίων καὶ αἱ πόλεις σου αἱ
  ὀχυραὶ εἰς διαµερισµὸν ἀπὸ Τύρου ἕως τοῦ ποταµοῦ Συρίας, ἡµέρα ὕδατος καὶ
  θορύβου· <span style="color:#b00e23">(13)</span> καὶ ἔσται ἡ γῆ εἰς ἀφανισµὸν
  σὺν τοῖς κατοικοῦσιν αὐτὴν ἐκ καρπῶν ἐπιτηδευµάτων αὐτῶν. <span style=
  "color:#b00e23">(14)</span> Ποίµαινε λαόν σου ἐν ῥάβδῳ σου, πρόβατα
  κληρονοµίας σου, κατασκηνοῦντας καθ’ ἑαυτοὺς δρυµὸν ἐν µέσῳ τοῦ Καρµήλου·
  νεµήσονται τὴν Βασανῖτιν καὶ τὴν Γαλααδῖτιν καθὼς αἱ ἡµέραι τοῦ αἰῶνος.
  <span style="color:#b00e23">(15)</span> καὶ κατὰ τὰς ἡµέρας ἐξοδίας σου ἐξ
  Αἰγύπτου ὄψεσθε θαυµαστά. <span style="color:#b00e23">(16)</span> ὄψονται
  ἔθνη καὶ καταισχυνθήσονται ἐκ πάσης τῆς ἰσχύος αὐτῶν, ἐπιθήσουσιν χεῖρας ἐπὶ
  τὸ στόµα αὐτῶν, τὰ ὦτα αὐτῶν ἀποκωφωθήσονται. <span style=
  "color:#b00e23">(17)</span> λείξουσιν χοῦν ὡς ὄφεις σύροντες γῆν,
  συγχυθήσονται ἐν συγκλεισµῷ αὐτῶν· ἐπὶ τῷ κυρίῳ θεῷ ἡµῶν ἐκστήσονται καὶ
  φοβηθήσονται ἀπὸ σοῦ. <span style="color:#b00e23">(18)</span> τίς θεὸς ὥσπερ
  σύ; ἐξαίρων ἀδικίας καὶ ὑπερβαίνων ἀσεβείας τοῖς καταλοίποις τῆς κληρονοµίας
  αὐτοῦ καὶ οὐ συνέσχεν εἰς µαρτύριον ὀργὴν αὐτοῦ, ὅτι θελητὴς ἐλέους ἐστίν.
  <span style="color:#b00e23">(19)</span> αὐτὸς ἐπιστρέψει καὶ οἰκτιρήσει ἡµᾶς,
  καταδύσει τὰς ἀδικίας ἡµῶν καὶ ἀπορριφήσονται εἰς τὰ βάθη τῆς θαλάσσης, πάσας
  τὰς ἁµαρτίας ἡµῶν. <span style="color:#b00e23">(20)</span> δώσεις ἀλήθειαν τῷ
  Ιακωβ, ἔλεον τῷ Αβρααµ, καθότι ὤµοσας τοῖς πατράσιν ἡµῶν κατὰ τὰς ἡµέρας τὰς
  ἔµπροσθεν.</p>
</body>
</html>
