<!DOCTYPE html>
<html>
<head>
  <meta charset="utf-8">
  <title>First Kings</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="first_kings">First Kings</h2>
  <a href="#first_kings2">2</a> <a href="#first_kings8">8</a> <a href=
  "#first_kings9">9</a> <a href="#first_kings17">17</a>
  <h3 id="first_kings2">2</h3>

  <p><span style="color:#b00e23">(1)</span> Καὶ ἤγγισαν αἱ ἡµέραι Δαυιδ
  ἀποθανεῖν αὐτόν, καὶ ἐνετείλατο τῷ Σαλωµων υἱῷ αὐτοῦ λέγων <span style=
  "color:#b00e23">(2)</span> Ἐγώ εἰµι πορεύοµαι ἐν ὁδῷ πάσης τῆς γῆς· καὶ
  ἰσχύσεις καὶ ἔσῃ εἰς ἄνδρα <span style="color:#b00e23">(3)</span> καὶ
  φυλάξεις τὴν φυλακὴν κυρίου τοῦ θεοῦ σου τοῦ πορεύεσθαι ἐν ταῖς ὁδοῖς αὐτοῦ
  φυλάσσειν τὰς ἐντολὰς αὐτοῦ καὶ τὰ δικαιώµατα καὶ τὰ κρίµατα τὰ γεγραµµένα ἐν
  νόµῳ Μωυσέως, ἵνα συνίῃς ἃ ποιήσεις κατὰ πάντα, ὅσα ἂν ἐντείλωµαί σοι,
  <span style="color:#b00e23">(4)</span> ἵνα στήσῃ κύριος τὸν λόγον αὐτοῦ, ὃν
  ἐλάλησεν λέγων Ἐὰν φυλάξωσιν οἱ υἱοί σου τὴν ὁδὸν αὐτῶν πορεύεσθαι ἐνώπιον
  ἐµοῦ ἐν ἀληθείᾳ ἐν ὅλῃ καρδίᾳ αὐτῶν καὶ ἐν ὅλῃ ψυχῇ αὐτῶν, λέγων Οὐκ
  ἐξολεθρευθήσεταί σοι ἀνὴρ ἐπάνωθεν θρόνου Ισραηλ. <span style=
  "color:#b00e23">(5)</span> καί γε σὺ ἔγνως ὅσα ἐποίησέν µοι Ιωαβ υἱὸς
  Σαρουιας, ὅσα ἐποίησεν τοῖς δυσὶν ἄρχουσιν τῶν δυνάµεων Ισραηλ, τῷ Αβεννηρ
  υἱῷ Νηρ καὶ τῷ Αµεσσαϊ υἱῷ Ιεθερ, καὶ ἀπέκτεινεν αὐτοὺς καὶ ἔταξεν τὰ αἵµατα
  πολέµου ἐν εἰρήνῃ καὶ ἔδωκεν αἷµα ἀθῷον ἐν τῇ ζώνῃ αὐτοῦ τῇ ἐν τῇ ὀσφύι αὐτοῦ
  καὶ ἐν τῷ ὑποδήµατι αὐτοῦ τῷ ἐν τῷ ποδὶ αὐτοῦ· <span style=
  "color:#b00e23">(6)</span> καὶ ποιήσεις κατὰ τὴν σοφίαν σου καὶ οὐ κατάξεις
  τὴν πολιὰν αὐτοῦ ἐν εἰρήνῃ εἰς ᾅδου. <span style="color:#b00e23">(7)</span>
  καὶ τοῖς υἱοῖς Βερζελλι τοῦ Γαλααδίτου ποιήσεις ἔλεος, καὶ ἔσονται ἐν τοῖς
  ἐσθίουσιν τὴν τράπεζάν σου, ὅτι οὕτως ἤγγισάν µοι ἐν τῷ µε ἀποδιδράσκειν ἀπὸ
  προσώπου Αβεσσαλωµ τοῦ ἀδελφοῦ σου. <span style="color:#b00e23">(8)</span>
  καὶ ἰδοὺ µετὰ σοῦ Σεµεϊ υἱὸς Γηρα υἱὸς τοῦ Ιεµενι ἐκ Βαουριµ, καὶ αὐτὸς
  κατηράσατό µε κατάραν ὀδυνηρὰν τῇ ἡµέρᾳ, ᾗ ἐπορευόµην εἰς Παρεµβολάς, καὶ
  αὐτὸς κατέβη εἰς ἀπαντήν µου εἰς τὸν Ιορδάνην, καὶ ὤµοσα αὐτῷ ἐν κυρίῳ λέγων
  Εἰ θανατώσω σε ἐν ῥοµφαίᾳ· <span style="color:#b00e23">(9)</span> καὶ οὐ µὴ
  ἀθῳώσῃς αὐτόν, ὅτι ἀνὴρ σοφὸς εἶ σὺ καὶ γνώσῃ ἃ ποιήσεις αὐτῷ, καὶ κατάξεις
  τὴν πολιὰν αὐτοῦ ἐν αἵµατι εἰς ᾅδου. <span style="color:#b00e23">(10)</span>
  καὶ ἐκοιµήθη Δαυιδ µετὰ τῶν πατέρων αὐτοῦ καὶ ἐτάφη ἐν πόλει Δαυιδ.
  <span style="color:#b00e23">(11)</span> καὶ αἱ ἡµέραι, ἃς ἐβασίλευσεν Δαυιδ
  ἐπὶ τὸν Ισραηλ, τεσσαράκοντα ἔτη· ἐν Χεβρων ἐβασίλευσεν ἔτη ἑπτὰ καὶ ἐν
  Ιερουσαληµ τριάκοντα τρία ἔτη. <span style="color:#b00e23">(12)</span> Καὶ
  Σαλωµων ἐκάθισεν ἐπὶ τοῦ θρόνου Δαυιδ τοῦ πατρὸς αὐτοῦ υἱὸς ἐτῶν δώδεκα, καὶ
  ἡτοιµάσθη ἡ βασιλεία αὐτοῦ σφόδρα. <span style="color:#b00e23">(13)</span>
  καὶ εἰσῆλθεν Αδωνιας υἱὸς Αγγιθ πρὸς Βηρσαβεε µητέρα Σαλωµων καὶ προσεκύνησεν
  αὐτῇ. ἡ δὲ εἶπεν Εἰρήνη ἡ εἴσοδός σου; καὶ εἶπεν Εἰρήνη· <span style=
  "color:#b00e23">(14)</span> λόγος µοι πρὸς σέ. καὶ εἶπεν αὐτῷ Λάλησον.
  <span style="color:#b00e23">(15)</span> καὶ εἶπεν αὐτῇ Σὺ οἶδας ὅτι ἐµοὶ ἦν ἡ
  βασιλεία καὶ ἐπ’ ἐµὲ ἔθετο πᾶς Ισραηλ τὸ πρόσωπον αὐτοῦ εἰς βασιλέα, καὶ
  ἐστράφη ἡ βασιλεία καὶ ἐγενήθη τῷ ἀδελφῷ µου, ὅτι παρὰ κυρίου ἐγένετο αὐτῷ·
  <span style="color:#b00e23">(16)</span> καὶ νῦν αἴτησιν µίαν ἐγὼ αἰτοῦµαι
  παρὰ σοῦ, µὴ ἀποστρέψῃς τὸ πρόσωπόν σου. καὶ εἶπεν αὐτῷ Βηρσαβεε Λάλει.
  <span style="color:#b00e23">(17)</span> καὶ εἶπεν αὐτῇ Εἰπὸν δὴ πρὸς Σαλωµων
  τὸν βασιλέα — ὅτι οὐκ ἀποστρέψει τὸ πρόσωπον αὐτοῦ ἀπὸ σοῦ — καὶ δώσει µοι
  τὴν Αβισακ τὴν Σωµανῖτιν εἰς γυναῖκα. <span style="color:#b00e23">(18)</span>
  καὶ εἶπεν Βηρσαβεε Καλῶς· ἐγὼ λαλήσω περὶ σοῦ τῷ βασιλεῖ. <span style=
  "color:#b00e23">(19)</span> καὶ εἰσῆλθεν Βηρσαβεε πρὸς τὸν βασιλέα Σαλωµων
  λαλῆσαι αὐτῷ περὶ Αδωνιου. καὶ ἐξανέστη ὁ βασιλεὺς εἰς ἀπαντὴν αὐτῇ καὶ
  κατεφίλησεν αὐτὴν καὶ ἐκάθισεν ἐπὶ τοῦ θρόνου αὐτοῦ, καὶ ἐτέθη θρόνος τῇ
  µητρὶ τοῦ βασιλέως καὶ ἐκάθισεν ἐκ δεξιῶν αὐτοῦ. <span style=
  "color:#b00e23">(20)</span> καὶ εἶπεν αὐτῷ Αἴτησιν µίαν µικρὰν ἐγὼ αἰτοῦµαι
  παρὰ σοῦ, µὴ ἀποστρέψῃς τὸ πρόσωπόν σου. καὶ εἶπεν αὐτῇ ὁ βασιλεύς Αἴτησαι,
  µῆτερ ἐµή, ὅτι οὐκ ἀποστρέψω σε. <span style="color:#b00e23">(21)</span> καὶ
  εἶπεν Δοθήτω δὲ Αβισακ ἡ Σωµανῖτις τῷ Αδωνια τῷ ἀδελφῷ σου εἰς γυναῖκα.
  <span style="color:#b00e23">(22)</span> καὶ ἀπεκρίθη Σαλωµων ὁ βασιλεὺς καὶ
  εἶπεν τῇ µητρὶ αὐτοῦ Καὶ ἵνα τί σὺ ᾔτησαι τὴν Αβισακ τῷ Αδωνια; καὶ αἴτησαι
  αὐτῷ τὴν βασιλείαν, ὅτι οὗτος ἀδελφός µου ὁ µέγας ὑπὲρ ἐµέ, καὶ αὐτῷ Αβιαθαρ
  ὁ ἱερεὺς καὶ αὐτῷ Ιωαβ ὁ υἱὸς Σαρουιας ὁ ἀρχιστράτηγος ἑταῖρος. <span style=
  "color:#b00e23">(23)</span> καὶ ὤµοσεν ὁ βασιλεὺς Σαλωµων κατὰ τοῦ κυρίου
  λέγων Τάδε ποιήσαι µοι ὁ θεὸς καὶ τάδε προσθείη, ὅτι κατὰ τῆς ψυχῆς αὐτοῦ
  ἐλάλησεν Αδωνιας τὸν λόγον τοῦτον· <span style="color:#b00e23">(24)</span>
  καὶ νῦν ζῇ κύριος, ὃς ἡτοίµασέν µε καὶ ἔθετό µε ἐπὶ τὸν θρόνον Δαυιδ τοῦ
  πατρός µου καὶ αὐτὸς ἐποίησέν µοι οἶκον, καθὼς ἐλάλησεν κύριος, ὅτι σήµερον
  θανατωθήσεται Αδωνιας. <span style="color:#b00e23">(25)</span> καὶ
  ἐξαπέστειλεν Σαλωµων ὁ βασιλεὺς ἐν χειρὶ Βαναιου υἱοῦ Ιωδαε καὶ ἀνεῖλεν
  αὐτόν, καὶ ἀπέθανεν Αδωνιας ἐν τῇ ἡµέρᾳ ἐκείνῃ. <span style=
  "color:#b00e23">(26)</span> Καὶ τῷ Αβιαθαρ τῷ ἱερεῖ εἶπεν ὁ βασιλεύς Ἀπότρεχε
  σὺ εἰς Αναθωθ εἰς ἀγρόν σου, ὅτι ἀνὴρ θανάτου εἶ σὺ ἐν τῇ ἡµέρᾳ ταύτῃ, καὶ οὐ
  θανατώσω σε, ὅτι ἦρας τὴν κιβωτὸν τῆς διαθήκης κυρίου ἐνώπιον τοῦ πατρός µου,
  καὶ ὅτι ἐκακουχήθης ἐν ἅπασιν, οἷς ἐκακουχήθη ὁ πατήρ µου. <span style=
  "color:#b00e23">(27)</span> καὶ ἐξέβαλεν Σαλωµων τὸν Αβιαθαρ τοῦ µὴ εἶναι
  ἱερέα τοῦ κυρίου, πληρωθῆναι τὸ ῥῆµα κυρίου, ὃ ἐλάλησεν ἐπὶ τὸν οἶκον Ηλι ἐν
  Σηλωµ. — <span style="color:#b00e23">(28)</span> καὶ ἡ ἀκοὴ ἦλθεν ἕως Ιωαβ
  τοῦ υἱοῦ Σαρουιας (ὅτι Ιωαβ ἦν κεκλικὼς ὀπίσω Αδωνιου, καὶ ὀπίσω Σαλωµων οὐκ
  ἔκλινεν), καὶ ἔφυγεν Ιωαβ εἰς τὸ σκήνωµα τοῦ κυρίου καὶ κατέσχεν τῶν κεράτων
  τοῦ θυσιαστηρίου. <span style="color:#b00e23">(29)</span> καὶ ἀπηγγέλη τῷ
  Σαλωµων λέγοντες ὅτι Ἔφυγεν Ιωαβ εἰς τὴν σκηνὴν τοῦ κυρίου καὶ ἰδοὺ κατέχει
  τῶν κεράτων τοῦ θυσιαστηρίου. καὶ ἀπέστειλεν Σαλωµων πρὸς Ιωαβ λέγων Τί
  γέγονέν σοι, ὅτι πέφευγας εἰς τὸ θυσιαστήριον; καὶ εἶπεν Ιωαβ Ὅτι ἐφοβήθην
  ἀπὸ προσώπου σου, καὶ ἔφυγον πρὸς κύριον. καὶ ἀπέστειλεν Σαλωµων ὁ βασιλεὺς
  τὸν Βαναιου υἱὸν Ιωδαε λέγων Πορεύου καὶ ἄνελε αὐτὸν καὶ θάψον αὐτόν.
  <span style="color:#b00e23">(30)</span> καὶ ἦλθεν Βαναιου υἱὸς Ιωδαε πρὸς
  Ιωαβ εἰς τὴν σκηνὴν τοῦ κυρίου καὶ εἶπεν αὐτῷ Τάδε λέγει ὁ βασιλεύς Ἔξελθε.
  καὶ εἶπεν Ιωαβ Οὐκ ἐκπορεύοµαι, ὅτι ὧδε ἀποθανοῦµαι. καὶ ἀπέστρεψεν Βαναιας
  υἱὸς Ιωδαε καὶ εἶπεν τῷ βασιλεῖ λέγων Τάδε λελάληκεν Ιωαβ καὶ τάδε
  ἀποκέκριταί µοι. <span style="color:#b00e23">(31)</span> καὶ εἶπεν αὐτῷ ὁ
  βασιλεύς Πορεύου καὶ ποίησον αὐτῷ καθὼς εἴρηκεν, καὶ ἄνελε αὐτὸν καὶ θάψεις
  αὐτὸν καὶ ἐξαρεῖς σήµερον τὸ αἷµα, ὃ δωρεὰν ἐξέχεεν Ιωαβ, ἀπ’ ἐµοῦ καὶ ἀπὸ
  τοῦ οἴκου τοῦ πατρός µου· <span style="color:#b00e23">(32)</span> καὶ
  ἀπέστρεψεν κύριος τὸ αἷµα τῆς ἀδικίας αὐτοῦ εἰς κεφαλὴν αὐτοῦ, ὡς ἀπήντησεν
  τοῖς δυσὶν ἀνθρώποις τοῖς δικαίοις καὶ ἀγαθοῖς ὑπὲρ αὐτὸν καὶ ἀπέκτεινεν
  αὐτοὺς ἐν ῥοµφαίᾳ, καὶ ὁ πατήρ µου Δαυιδ οὐκ ἔγνω τὸ αἷµα αὐτῶν, τὸν Αβεννηρ
  υἱὸν Νηρ ἀρχιστράτηγον Ισραηλ καὶ τὸν Αµεσσα υἱὸν Ιεθερ ἀρχιστράτηγον Ιουδα·
  <span style="color:#b00e23">(33)</span> καὶ ἐπεστράφη τὰ αἵµατα αὐτῶν εἰς
  κεφαλὴν αὐτοῦ καὶ εἰς κεφαλὴν τοῦ σπέρµατος αὐτοῦ εἰς τὸν αἰῶνα, καὶ τῷ Δαυιδ
  καὶ τῷ σπέρµατι αὐτοῦ καὶ τῷ οἴκῳ αὐτοῦ καὶ τῷ θρόνῳ αὐτοῦ γένοιτο εἰρήνη ἕως
  αἰῶνος παρὰ κυρίου. <span style="color:#b00e23">(34)</span> καὶ ἀπήντησεν
  Βαναιου υἱὸς Ιωδαε τῷ Ιωαβ καὶ ἐθανάτωσεν αὐτὸν καὶ ἔθαψεν αὐτὸν ἐν τῷ οἴκῳ
  αὐτοῦ ἐν τῇ ἐρήµῳ.— <span style="color:#b00e23">(35)</span> καὶ ἔδωκεν ὁ
  βασιλεὺς τὸν Βαναιου υἱὸν Ιωδαε ἀντ’ αὐτοῦ ἐπὶ τὴν στρατηγίαν· καὶ ἡ βασιλεία
  κατωρθοῦτο ἐν Ιερουσαληµ· καὶ τὸν Σαδωκ τὸν ἱερέα ἔδωκεν ὁ βασιλεὺς εἰς ἱερέα
  πρῶτον ἀντὶ Αβιαθαρ. <span style="color:#b00e23">(35a)</span> Καὶ ἔδωκεν
  κύριος φρόνησιν τῷ Σαλωµων καὶ σοφίαν πολλὴν σφόδρα καὶ πλάτος καρδίας ὡς ἡ
  ἄµµος ἡ παρὰ τὴν θάλασσαν, <span style="color:#b00e23">(35b)</span> καὶ
  ἐπληθύνθη ἡ φρόνησις Σαλωµων σφόδρα ὑπὲρ τὴν φρόνησιν πάντων ἀρχαίων υἱῶν καὶ
  ὑπὲρ πάντας φρονίµους Αἰγύπτου. <span style="color:#b00e23">(35c)</span> καὶ
  ἔλαβεν τὴν θυγατέρα Φαραω καὶ εἰσήγαγεν αὐτὴν εἰς τὴν πόλιν Δαυιδ ἕως
  συντελέσαι αὐτὸν τὸν οἶκον αὐτοῦ καὶ τὸν οἶκον κυρίου ἐν πρώτοις καὶ τὸ
  τεῖχος Ιερουσαληµ κυκλόθεν· ἐν ἑπτὰ ἔτεσιν ἐποίησεν καὶ συνετέλεσεν.
  <span style="color:#b00e23">(35d)</span> καὶ ἦν τῷ Σαλωµων ἑβδοµήκοντα
  χιλιάδες αἴροντες ἄρσιν καὶ ὀγδοήκοντα χιλιάδες λατόµων ἐν τῷ ὄρει.
  <span style="color:#b00e23">(35e)</span> καὶ ἐποίησεν Σαλωµων τὴν θάλασσαν
  καὶ τὰ ὑποστηρίγµατα καὶ τοὺς λουτῆρας τοὺς µεγάλους καὶ τοὺς στύλους καὶ τὴν
  κρήνην τῆς αὐλῆς καὶ τὴν θάλασσαν τὴν χαλκῆν. <span style=
  "color:#b00e23">(35f)</span> καὶ ᾠκοδόµησεν τὴν ἄκραν καὶ τὰς ἐπάλξεις αὐτῆς
  καὶ διέκοψεν τὴν πόλιν Δαυιδ· οὕτως θυγάτηρ Φαραω ἀνέβαινεν ἐκ τῆς πόλεως
  Δαυιδ εἰς τὸν οἶκον αὐτῆς, ὃν ᾠκοδόµησεν αὐτῇ· τότε ᾠκοδόµησεν τὴν ἄκραν.
  <span style="color:#b00e23">(35g)</span> καὶ Σαλωµων ἀνέφερεν τρεῖς ἐν τῷ
  ἐνιαυτῷ ὁλοκαυτώσεις καὶ εἰρηνικὰς ἐπὶ τὸ θυσιαστήριον, ὃ ᾠκοδόµησεν τῷ
  κυρίῳ, καὶ ἐθυµία ἐνώπιον κυρίου. καὶ συνετέλεσεν τὸν οἶκον. <span style=
  "color:#b00e23">(35h)</span> καὶ οὗτοι οἱ ἄρχοντες οἱ καθεσταµένοι ἐπὶ τὰ
  ἔργα τοῦ Σαλωµων· τρεῖς χιλιάδες καὶ ἑξακόσιοι ἐπιστάται τοῦ λαοῦ τῶν
  ποιούντων τὰ ἔργα. <span style="color:#b00e23">(35i)</span> καὶ ᾠκοδόµησεν
  τὴν Ασσουρ καὶ τὴν Μαγδω καὶ τὴν Γαζερ καὶ τὴν Βαιθωρων τὴν ἐπάνω καὶ τὰ
  Βααλαθ· <span style="color:#b00e23">(35k)</span> πλὴν µετὰ τὸ οἰκοδοµῆσαι
  αὐτὸν τὸν οἶκον τοῦ κυρίου καὶ τὸ τεῖχος Ιερουσαληµ κύκλῳ, µετὰ ταῦτα
  ᾠκοδόµησεν τὰς πόλεις ταύτας. <span style="color:#b00e23">(35l)</span> Καὶ ἐν
  τῷ ἔτι Δαυιδ ζῆν ἐνετείλατο τῷ Σαλωµων λέγων Ἰδοὺ µετὰ σοῦ Σεµεϊ υἱὸς Γηρα
  υἱὸς σπέρµατος τοῦ Ιεµινι ἐκ Χεβρων· <span style="color:#b00e23">(35m)</span>
  οὗτος κατηράσατό µε κατάραν ὀδυνηρὰν ἐν ᾗ ἡµέρᾳ ἐπορευόµην εἰς Παρεµβολάς,
  <span style="color:#b00e23">(35n)</span> καὶ αὐτὸς κατέβαινεν εἰς ἀπαντήν µοι
  ἐπὶ τὸν Ιορδάνην, καὶ ὤµοσα αὐτῷ κατὰ τοῦ κυρίου λέγων Εἰ θανατωθήσεται ἐν
  ῥοµφαίᾳ· <span style="color:#b00e23">(35o)</span> καὶ νῦν µὴ ἀθῳώσῃς αὐτόν,
  ὅτι ἀνὴρ φρόνιµος σὺ καὶ γνώσῃ ἃ ποιήσεις αὐτῷ, καὶ κατάξεις τὴν πολιὰν αὐτοῦ
  ἐν αἵµατι εἰς ᾅδου. <span style="color:#b00e23">(36)</span> καὶ ἐκάλεσεν ὁ
  βασιλεὺς τὸν Σεµεϊ καὶ εἶπεν αὐτῷ Οἰκοδόµησον σεαυτῷ οἶκον ἐν Ιερουσαληµ καὶ
  κάθου ἐκεῖ καὶ οὐκ ἐξελεύσῃ ἐκεῖθεν οὐδαµοῦ· <span style=
  "color:#b00e23">(37)</span> καὶ ἔσται ἐν τῇ ἡµέρᾳ τῆς ἐξόδου σου καὶ διαβήσῃ
  τὸν χειµάρρουν Κεδρων, γινώσκων γνώσῃ ὅτι θανάτῳ ἀποθανῇ, τὸ αἷµά σου ἔσται
  ἐπὶ τὴν κεφαλήν σου. καὶ ὥρκισεν αὐτὸν ὁ βασιλεὺς ἐν τῇ ἡµέρᾳ ἐκείνῃ.
  <span style="color:#b00e23">(38)</span> καὶ εἶπεν Σεµεϊ πρὸς τὸν βασιλέα
  Ἀγαθὸν τὸ ῥῆµα, ὃ ἐλάλησας, κύριέ µου βασιλεῦ· οὕτω ποιήσει ὁ δοῦλός σου. καὶ
  ἐκάθισεν Σεµεϊ ἐν Ιερουσαληµ τρία ἔτη. <span style=
  "color:#b00e23">(39)</span> καὶ ἐγενήθη µετὰ τρία ἔτη καὶ ἀπέδρασαν δύο
  δοῦλοι τοῦ Σεµεϊ πρὸς Αγχους υἱὸν Μααχα βασιλέα Γεθ, καὶ ἀπηγγέλη τῷ Σεµεϊ
  λέγοντες Ἰδοὺ οἱ δοῦλοί σου ἐν Γεθ· <span style="color:#b00e23">(40)</span>
  καὶ ἀνέστη Σεµεϊ καὶ ἐπέσαξε τὴν ὄνον αὐτοῦ καὶ ἐπορεύθη εἰς Γεθ πρὸς Αγχους
  τοῦ ἐκζητῆσαι τοὺς δούλους αὐτοῦ, καὶ ἐπορεύθη Σεµεϊ καὶ ἤγαγεν τοὺς δούλους
  αὐτοῦ ἐκ Γεθ. <span style="color:#b00e23">(41)</span> καὶ ἀπηγγέλη τῷ Σαλωµων
  λέγοντες ὅτι Ἐπορεύθη Σεµεϊ ἐξ Ιερουσαληµ εἰς Γεθ καὶ ἀπέστρεψεν τοὺς δούλους
  αὐτοῦ. <span style="color:#b00e23">(42)</span> καὶ ἀπέστειλεν ὁ βασιλεὺς καὶ
  ἐκάλεσεν τὸν Σεµεϊ καὶ εἶπεν πρὸς αὐτόν Οὐχὶ ὥρκισά σε κατὰ τοῦ κυρίου καὶ
  ἐπεµαρτυράµην σοι λέγων Ἐν ᾗ ἂν ἡµέρᾳ ἐξέλθῃς ἐξ Ιερουσαληµ καὶ πορευθῇς εἰς
  δεξιὰ ἢ εἰς ἀριστερά, γινώσκων γνώσῃ ὅτι θανάτῳ ἀποθανῇ; <span style=
  "color:#b00e23">(43)</span> καὶ τί ὅτι οὐκ ἐφύλαξας τὸν ὅρκον κυρίου καὶ τὴν
  ἐντολήν, ἣν ἐνετειλάµην κατὰ σοῦ; <span style="color:#b00e23">(44)</span> καὶ
  εἶπεν ὁ βασιλεὺς πρὸς Σεµεϊ Σὺ οἶδας πᾶσαν τὴν κακίαν σου, ἣν ἔγνω ἡ καρδία
  σου, ἃ ἐποίησας τῷ Δαυιδ τῷ πατρί µου, καὶ ἀνταπέδωκεν κύριος τὴν κακίαν σου
  εἰς κεφαλήν σου· <span style="color:#b00e23">(45)</span> καὶ ὁ βασιλεὺς
  Σαλωµων ηὐλογηµένος, καὶ ὁ θρόνος Δαυιδ ἔσται ἕτοιµος ἐνώπιον κυρίου εἰς τὸν
  αἰῶνα. <span style="color:#b00e23">(46)</span> καὶ ἐνετείλατο ὁ βασιλεὺς
  Σαλωµων τῷ Βαναια υἱῷ Ιωδαε, καὶ ἐξῆλθεν καὶ ἀνεῖλεν αὐτόν, καὶ ἀπέθανεν.
  <span style="color:#b00e23">(46a)</span> Καὶ ἦν ὁ βασιλεὺς Σαλωµων φρόνιµος
  σφόδρα καὶ σοφός, καὶ Ιουδα καὶ Ισραηλ πολλοὶ σφόδρα ὡς ἡ ἄµµος ἡ ἐπὶ τῆς
  θαλάσσης εἰς πλῆθος, ἐσθίοντες καὶ πίνοντες καὶ χαίροντες· <span style=
  "color:#b00e23">(46b)</span> καὶ Σαλωµων ἦν ἄρχων ἐν πάσαις ταῖς βασιλείαις,
  καὶ ἦσαν προσφέροντες δῶρα καὶ ἐδούλευον τῷ Σαλωµων πάσας τὰς ἡµέρας τῆς ζωῆς
  αὐτοῦ. <span style="color:#b00e23">(46c)</span> καὶ Σαλωµων ἤρξατο διανοίγειν
  τὰ δυναστεύµατα τοῦ Λιβάνου, <span style="color:#b00e23">(46d)</span> καὶ
  αὐτὸς ᾠκοδόµησεν τὴν Θερµαι ἐν τῇ ἐρήµῳ. <span style=
  "color:#b00e23">(46e)</span> καὶ τοῦτο τὸ ἄριστον τῷ Σαλωµων· τριάκοντα κόροι
  σεµιδάλεως καὶ ἑξήκοντα κόροι ἀλεύρου κεκοπανισµένου, δέκα µόσχοι ἐκλεκτοὶ
  καὶ εἴκοσι βόες νοµάδες καὶ ἑκατὸν πρόβατα ἐκτὸς ἐλάφων καὶ δορκάδων καὶ
  ὀρνίθων ἐκλεκτῶν νοµάδων. <span style="color:#b00e23">(46f)</span> ὅτι ἦν
  ἄρχων ἐν παντὶ πέραν τοῦ ποταµοῦ ἀπὸ Ραφι ἕως Γάζης, ἐν πᾶσιν τοῖς βασιλεῦσιν
  πέραν τοῦ ποταµοῦ· <span style="color:#b00e23">(46g)</span> καὶ ἦν αὐτῷ
  εἰρήνη ἐκ πάντων τῶν µερῶν αὐτοῦ κυκλόθεν, καὶ κατῴκει Ιουδα καὶ Ισραηλ
  πεποιθότες, ἕκαστος ὑπὸ τὴν ἄµπελον αὐτοῦ καὶ ὑπὸ τὴν συκῆν αὐτοῦ, ἐσθίοντες
  καὶ πίνοντες, ἀπὸ Δαν καὶ ἕως Βηρσαβεε πάσας τὰς ἡµέρας Σαλωµων. —
  <span style="color:#b00e23">(46h)</span> καὶ οὗτοι οἱ ἄρχοντες τοῦ Σαλωµων·
  Αζαριον υἱὸς Σαδωκ τοῦ ἱερέως καὶ Ορνιου υἱὸς Ναθαν ἄρχων τῶν ἐφεστηκότων καὶ
  Εδραµ ἐπὶ τὸν οἶκον αὐτοῦ καὶ Σουβα γραµµατεὺς καὶ Βασα υἱὸς Αχιθαλαµ
  ἀναµιµνῄσκων καὶ Αβι υἱὸς Ιωαβ ἀρχιστράτηγος καὶ Αχιρε υἱὸς Εδραϊ ἐπὶ τὰς
  ἄρσεις καὶ Βαναια υἱὸς Ιωδαε ἐπὶ τῆς αὐλαρχίας καὶ ἐπὶ τοῦ πλινθείου καὶ
  Ζαχουρ υἱὸς Ναθαν ὁ σύµβουλος. — <span style="color:#b00e23">(46i)</span> καὶ
  ἦσαν τῷ Σαλωµων τεσσαράκοντα χιλιάδες τοκάδες ἵπποι εἰς ἅρµατα καὶ δώδεκα
  χιλιάδες ἱππέων. <span style="color:#b00e23">(46k)</span> καὶ ἦν ἄρχων ἐν
  πᾶσιν τοῖς βασιλεῦσιν ἀπὸ τοῦ ποταµοῦ καὶ ἕως γῆς ἀλλοφύλων καὶ ἕως ὁρίων
  Αἰγύπτου. <span style="color:#b00e23">(46l)</span> Σαλωµων υἱὸς Δαυιδ
  ἐβασίλευσεν ἐπὶ Ισραηλ καὶ Ιουδα ἐν Ιερουσαληµ.</p>

  <h3 id="first_kings8">8</h3>

  <p><span style="color:#b00e23">(1)</span> Καὶ ἐγένετο ἐν τῷ συντελέσαι
  Σαλωµων τοῦ οἰκοδοµῆσαι τὸν οἶκον κυρίου καὶ τὸν οἶκον ἑαυτοῦ µετὰ εἴκοσι
  ἔτη, τότε ἐξεκκλησίασεν ὁ βασιλεὺς Σαλωµων πάντας τοὺς πρεσβυτέρους Ισραηλ ἐν
  Σιων τοῦ ἀνενεγκεῖν τὴν κιβωτὸν διαθήκης κυρίου ἐκ πόλεως Δαυιδ (αὕτη ἐστὶν
  Σιων) <span style="color:#b00e23">(2)</span> ἐν µηνὶ Αθανιν. <span style=
  "color:#b00e23">(3)</span> καὶ ἦραν οἱ ἱερεῖς τὴν κιβωτὸν <span style=
  "color:#b00e23">(4)</span> καὶ τὸ σκήνωµα τοῦ µαρτυρίου καὶ πάντα τὰ σκεύη τὰ
  ἅγια τὰ ἐν τῷ σκηνώµατι τοῦ µαρτυρίου, <span style="color:#b00e23">(5)</span>
  καὶ ὁ βασιλεὺς καὶ πᾶς Ισραηλ ἔµπροσθεν τῆς κιβωτοῦ θύοντες πρόβατα καὶ βόας
  ἀναρίθµητα. <span style="color:#b00e23">(6)</span> καὶ εἰσφέρουσιν οἱ ἱερεῖς
  τὴν κιβωτὸν εἰς τὸν τόπον αὐτῆς εἰς τὸ δαβιρ τοῦ οἴκου εἰς τὰ ἅγια τῶν ἁγίων
  ὑπὸ τὰς πτέρυγας τῶν χερουβιν· <span style="color:#b00e23">(7)</span> ὅτι τὰ
  χερουβιν διαπεπετασµένα ταῖς πτέρυξιν ἐπὶ τὸν τόπον τῆς κιβωτοῦ, καὶ
  περιεκάλυπτον τὰ χερουβιν ἐπὶ τὴν κιβωτὸν καὶ ἐπὶ τὰ ἅγια αὐτῆς ἐπάνωθεν,
  <span style="color:#b00e23">(8)</span> καὶ ὑπερεῖχον τὰ ἡγιασµένα, καὶ
  ἐνεβλέποντο αἱ κεφαλαὶ τῶν ἡγιασµένων ἐκ τῶν ἁγίων εἰς πρόσωπον τοῦ δαβιρ καὶ
  οὐκ ὠπτάνοντο ἔξω. <span style="color:#b00e23">(9)</span> οὐκ ἦν ἐν τῇ κιβωτῷ
  πλὴν δύο πλάκες λίθιναι, πλάκες τῆς διαθήκης, ἃς ἔθηκεν ἐκεῖ Μωυσῆς ἐν Χωρηβ,
  ἃ διέθετο κύριος µετὰ τῶν υἱῶν Ισραηλ ἐν τῷ ἐκπορεύεσθαι αὐτοὺς ἐκ γῆς
  Αἰγύπτου. <span style="color:#b00e23">(10)</span> καὶ ἐγένετο ὡς ἐξῆλθον οἱ
  ἱερεῖς ἐκ τοῦ ἁγίου, καὶ ἡ νεφέλη ἔπλησεν τὸν οἶκον· <span style=
  "color:#b00e23">(11)</span> καὶ οὐκ ἠδύναντο οἱ ἱερεῖς στῆναι λειτουργεῖν ἀπὸ
  προσώπου τῆς νεφέλης, ὅτι ἔπλησεν δόξα κυρίου τὸν οἶκον. <span style=
  "color:#b00e23">(12)</span> <span style="color:#b00e23">(13)</span>
  <span style="color:#b00e23">(14)</span> Καὶ ἀπέστρεψεν ὁ βασιλεὺς τὸ πρόσωπον
  αὐτοῦ, καὶ εὐλόγησεν ὁ βασιλεὺς πάντα Ισραηλ, καὶ πᾶσα ἐκκλησία Ισραηλ
  εἱστήκει. <span style="color:#b00e23">(15)</span> καὶ εἶπεν Εὐλογητὸς κύριος
  ὁ θεὸς Ισραηλ σήµερον, ὃς ἐλάλησεν ἐν τῷ στόµατι αὐτοῦ περὶ Δαυιδ τοῦ πατρός
  µου καὶ ἐν ταῖς χερσὶν αὐτοῦ ἐπλήρωσεν λέγων <span style=
  "color:#b00e23">(16)</span> Ἀφ’ ἧς ἡµέρας ἐξήγαγον τὸν λαόν µου τὸν Ισραηλ ἐξ
  Αἰγύπτου, οὐκ ἐξελεξάµην ἐν πόλει ἐν ἑνὶ σκήπτρῳ Ισραηλ τοῦ οἰκοδοµῆσαι οἶκον
  τοῦ εἶναι τὸ ὄνοµά µου ἐκεῖ· καὶ ἐξελεξάµην ἐν Ιερουσαληµ εἶναι τὸ ὄνοµά µου
  ἐκεῖ καὶ ἐξελεξάµην τὸν Δαυιδ τοῦ εἶναι ἐπὶ τὸν λαόν µου τὸν Ισραηλ.
  <span style="color:#b00e23">(17)</span> καὶ ἐγένετο ἐπὶ τῆς καρδίας Δαυιδ τοῦ
  πατρός µου οἰκοδοµῆσαι οἶκον τῷ ὀνόµατι κυρίου θεοῦ Ισραηλ. <span style=
  "color:#b00e23">(18)</span> καὶ εἶπεν κύριος πρὸς Δαυιδ τὸν πατέρα µου Ἀνθ’
  ὧν ἦλθεν ἐπὶ τὴν καρδίαν σου τοῦ οἰκοδοµῆσαι οἶκον τῷ ὀνόµατί µου, καλῶς
  ἐποίησας ὅτι ἐγενήθη ἐπὶ τὴν καρδίαν σου· <span style=
  "color:#b00e23">(19)</span> πλὴν σὺ οὐκ οἰκοδοµήσεις τὸν οἶκον, ἀλλ’ ἣ ὁ υἱός
  σου ὁ ἐξελθὼν ἐκ τῶν πλευρῶν σου, οὗτος οἰκοδοµήσει τὸν οἶκον τῷ ὀνόµατί µου.
  <span style="color:#b00e23">(20)</span> καὶ ἀνέστησεν κύριος τὸ ῥῆµα αὐτοῦ, ὃ
  ἐλάλησεν, καὶ ἀνέστην ἀντὶ Δαυιδ τοῦ πατρός µου καὶ ἐκάθισα ἐπὶ τοῦ θρόνου
  Ισραηλ, καθὼς ἐλάλησεν κύριος, καὶ ᾠκοδόµησα τὸν οἶκον τῷ ὀνόµατι κυρίου θεοῦ
  Ισραηλ. <span style="color:#b00e23">(21)</span> καὶ ἐθέµην ἐκεῖ τόπον τῇ
  κιβωτῷ, ἐν ᾗ ἐστιν ἐκεῖ διαθήκη κυρίου, ἣν διέθετο κύριος µετὰ τῶν πατέρων
  ἡµῶν ἐν τῷ ἐξαγαγεῖν αὐτὸν αὐτοὺς ἐκ γῆς Αἰγύπτου. <span style=
  "color:#b00e23">(22)</span> Καὶ ἔστη Σαλωµων κατὰ πρόσωπον τοῦ θυσιαστηρίου
  κυρίου ἐνώπιον πάσης ἐκκλησίας Ισραηλ καὶ διεπέτασεν τὰς χεῖρας αὐτοῦ εἰς τὸν
  οὐρανὸν <span style="color:#b00e23">(23)</span> καὶ εἶπεν Κύριε ὁ θεὸς
  Ισραηλ, οὐκ ἔστιν ὡς σὺ θεὸς ἐν τῷ οὐρανῷ ἄνω καὶ ἐπὶ τῆς γῆς κάτω φυλάσσων
  διαθήκην καὶ ἔλεος τῷ δούλῳ σου τῷ πορευοµένῳ ἐνώπιόν σου ἐν ὅλῃ τῇ καρδίᾳ
  αὐτοῦ, <span style="color:#b00e23">(24)</span> ἃ ἐφύλαξας τῷ δούλῳ σου Δαυιδ
  τῷ πατρί µου καὶ ἐλάλησας ἐν τῷ στόµατί σου καὶ ἐν χερσίν σου ἐπλήρωσας ὡς ἡ
  ἡµέρα αὕτη. <span style="color:#b00e23">(25)</span> καὶ νῦν, κύριε ὁ θεὸς
  Ισραηλ, φύλαξον τῷ δούλῳ σου τῷ Δαυιδ τῷ πατρί µου ἃ ἐλάλησας αὐτῷ λέγων Οὐκ
  ἐξαρθήσεταί σου ἀνὴρ ἐκ προσώπου µου καθήµενος ἐπὶ θρόνου Ισραηλ, πλὴν ἐὰν
  φυλάξωνται τὰ τέκνα σου τὰς ὁδοὺς αὐτῶν τοῦ πορεύεσθαι ἐνώπιον ἐµοῦ, καθὼς
  ἐπορεύθης ἐνώπιον ἐµοῦ. <span style="color:#b00e23">(26)</span> καὶ νῦν,
  κύριε ὁ θεὸς Ισραηλ, πιστωθήτω δὴ τὸ ῥῆµά σου τῷ Δαυιδ τῷ πατρί µου.
  <span style="color:#b00e23">(27)</span> ὅτι εἰ ἀληθῶς κατοικήσει ὁ θεὸς µετὰ
  ἀνθρώπων ἐπὶ τῆς γῆς; εἰ ὁ οὐρανὸς καὶ ὁ οὐρανὸς τοῦ οὐρανοῦ οὐκ ἀρκέσουσίν
  σοι, πλὴν καὶ ὁ οἶκος οὗτος, ὃν ᾠκοδόµησα τῷ ὀνόµατί σου; <span style=
  "color:#b00e23">(28)</span> καὶ ἐπιβλέψῃ ἐπὶ τὴν δέησίν µου, κύριε ὁ θεὸς
  Ισραηλ, ἀκούειν τῆς τέρψεως, ἧς ὁ δοῦλός σου προσεύχεται ἐνώπιόν σου πρὸς σὲ
  σήµερον, <span style="color:#b00e23">(29)</span> τοῦ εἶναι ὀφθαλµούς σου
  ἠνεῳγµένους εἰς τὸν οἶκον τοῦτον ἡµέρας καὶ νυκτός, εἰς τὸν τόπον, ὃν εἶπας
  Ἔσται τὸ ὄνοµά µου ἐκεῖ, τοῦ εἰσακούειν τῆς προσευχῆς, ἧς προσεύχεται ὁ
  δοῦλός σου εἰς τὸν τόπον τοῦτον ἡµέρας καὶ νυκτός. <span style=
  "color:#b00e23">(30)</span> καὶ εἰσακούσῃ τῆς δεήσεως τοῦ δούλου σου καὶ τοῦ
  λαοῦ σου Ισραηλ, ἃ ἂν προσεύξωνται εἰς τὸν τόπον τοῦτον, καὶ σὺ εἰσακούσῃ ἐν
  τῷ τόπῳ τῆς κατοικήσεώς σου ἐν οὐρανῷ καὶ ποιήσεις καὶ ἵλεως ἔσῃ. —
  <span style="color:#b00e23">(31)</span> ὅσα ἂν ἁµάρτῃ ἕκαστος τῷ πλησίον
  αὐτοῦ, καὶ ἐὰν λάβῃ ἐπ’ αὐτὸν ἀρὰν τοῦ ἀρᾶσθαι αὐτόν, καὶ ἔλθῃ καὶ ἐξαγορεύσῃ
  κατὰ πρόσωπον τοῦ θυσιαστηρίου σου ἐν τῷ οἴκῳ τούτῳ, <span style=
  "color:#b00e23">(32)</span> καὶ σὺ εἰσακούσει ἐκ τοῦ οὐρανοῦ καὶ ποιήσεις καὶ
  κρινεῖς τὸν λαόν σου Ισραηλ ἀνοµηθῆναι ἄνοµον δοῦναι τὴν ὁδὸν αὐτοῦ εἰς
  κεφαλὴν αὐτοῦ καὶ τοῦ δικαιῶσαι δίκαιον δοῦναι αὐτῷ κατὰ τὴν δικαιοσύνην
  αὐτοῦ. — <span style="color:#b00e23">(33)</span> ἐν τῷ πταῖσαι τὸν λαόν σου
  Ισραηλ ἐνώπιον ἐχθρῶν, ὅτι ἁµαρτήσονταί σοι, καὶ ἐπιστρέψουσιν καὶ
  ἐξοµολογήσονται τῷ ὀνόµατί σου καὶ προσεύξονται καὶ δεηθήσονται ἐν τῷ οἴκῳ
  τούτῳ, <span style="color:#b00e23">(34)</span> καὶ σὺ εἰσακούσῃ ἐκ τοῦ
  οὐρανοῦ καὶ ἵλεως ἔσῃ ταῖς ἁµαρτίαις τοῦ λαοῦ σου Ισραηλ καὶ ἀποστρέψεις
  αὐτοὺς εἰς τὴν γῆν, ἣν ἔδωκας τοῖς πατράσιν αὐτῶν. — <span style=
  "color:#b00e23">(35)</span> ἐν τῷ συσχεθῆναι τὸν οὐρανὸν καὶ µὴ γενέσθαι
  ὑετόν, ὅτι ἁµαρτήσονταί σοι, καὶ προσεύξονται εἰς τὸν τόπον τοῦτον καὶ
  ἐξοµολογήσονται τῷ ὀνόµατί σου καὶ ἀπὸ τῶν ἁµαρτιῶν αὐτῶν ἀποστρέψουσιν, ὅταν
  ταπεινώσῃς αὐτούς, <span style="color:#b00e23">(36)</span> καὶ εἰσακούσῃ ἐκ
  τοῦ οὐρανοῦ καὶ ἵλεως ἔσῃ ταῖς ἁµαρτίαις τοῦ δούλου σου καὶ τοῦ λαοῦ σου
  Ισραηλ· ὅτι δηλώσεις αὐτοῖς τὴν ὁδὸν τὴν ἀγαθὴν πορεύεσθαι ἐν αὐτῇ καὶ δώσεις
  ὑετὸν ἐπὶ τὴν γῆν, ἣν ἔδωκας τῷ λαῷ σου ἐν κληρονοµίᾳ. — <span style=
  "color:#b00e23">(37)</span> λιµὸς ἐὰν γένηται, θάνατος ἐὰν γένηται, ὅτι ἔσται
  ἐµπυρισµός, βροῦχος, ἐρυσίβη ἐὰν γένηται, καὶ ἐὰν θλίψῃ αὐτὸν ἐχθρὸς αὐτοῦ ἐν
  µιᾷ τῶν πόλεων αὐτοῦ, πᾶν συνάντηµα, πᾶν πόνον, <span style=
  "color:#b00e23">(38)</span> πᾶσαν προσευχήν, πᾶσαν δέησιν, ἐὰν γένηται παντὶ
  ἀνθρώπῳ, ὡς ἂν γνῶσιν ἕκαστος ἁφὴν καρδίας αὐτοῦ καὶ διαπετάσῃ τὰς χεῖρας
  αὐτοῦ εἰς τὸν οἶκον τοῦτον, <span style="color:#b00e23">(39)</span> καὶ σὺ
  εἰσακούσῃ ἐκ τοῦ οὐρανοῦ ἐξ ἑτοίµου κατοικητηρίου σου καὶ ἵλεως ἔσῃ καὶ
  ποιήσεις καὶ δώσεις ἀνδρὶ κατὰ τὰς ὁδοὺς αὐτοῦ, καθὼς ἂν γνῷς τὴν καρδίαν
  αὐτοῦ, ὅτι σὺ µονώτατος οἶδας τὴν καρδίαν πάντων υἱῶν ἀνθρώπων, <span style=
  "color:#b00e23">(40)</span> ὅπως φοβῶνταί σε πάσας τὰς ἡµέρας, ἃς αὐτοὶ ζῶσιν
  ἐπὶ τῆς γῆς, ἧς ἔδωκας τοῖς πατράσιν ἡµῶν. — <span style=
  "color:#b00e23">(41)</span> καὶ τῷ ἀλλοτρίῳ, ὃς οὐκ ἔστιν ἀπὸ λαοῦ σου οὗτος,
  <span style="color:#b00e23">(42)</span> καὶ ἥξουσιν καὶ προσεύξονται εἰς τὸν
  τόπον τοῦτον, <span style="color:#b00e23">(43)</span> καὶ σὺ εἰσακούσῃ ἐκ τοῦ
  οὐρανοῦ ἐξ ἑτοίµου κατοικητηρίου σου καὶ ποιήσεις κατὰ πάντα, ὅσα ἂν
  ἐπικαλέσηταί σε ὁ ἀλλότριος, ὅπως γνῶσιν πάντες οἱ λαοὶ τὸ ὄνοµά σου καὶ
  φοβῶνταί σε καθὼς ὁ λαός σου Ισραηλ καὶ γνῶσιν ὅτι τὸ ὄνοµά σου ἐπικέκληται
  ἐπὶ τὸν οἶκον τοῦτον, ὃν ᾠκοδόµησα. — <span style="color:#b00e23">(44)</span>
  ὅτι ἐξελεύσεται ὁ λαός σου εἰς πόλεµον ἐπὶ τοὺς ἐχθροὺς αὐτοῦ ἐν ὁδῷ, ᾗ
  ἐπιστρέψεις αὐτούς, καὶ προσεύξονται ἐν ὀνόµατι κυρίου ὁδὸν τῆς πόλεως, ἧς
  ἐξελέξω ἐν αὐτῇ, καὶ τοῦ οἴκου, οὗ ᾠκοδόµησα τῷ ὀνόµατί σου, <span style=
  "color:#b00e23">(45)</span> καὶ εἰσακούσει ἐκ τοῦ οὐρανοῦ τῆς δεήσεως αὐτῶν
  καὶ τῆς προσευχῆς αὐτῶν καὶ ποιήσεις τὸ δικαίωµα αὐτοῖς.— <span style=
  "color:#b00e23">(46)</span> ὅτι ἁµαρτήσονταί σοι — ὅτι οὐκ ἔστιν ἄνθρωπος, ὃς
  οὐχ ἁµαρτήσεται — καὶ ἐπάξεις ἐπ’ αὐτοὺς καὶ παραδώσεις αὐτοὺς ἐνώπιον ἐχθρῶν
  καὶ αἰχµαλωτιοῦσιν αὐτοὺς οἱ αἰχµαλωτίζοντες εἰς γῆν µακρὰν καὶ ἐγγύς,
  <span style="color:#b00e23">(47)</span> καὶ ἐπιστρέψουσιν καρδίας αὐτῶν ἐν τῇ
  γῇ, οὗ µετήχθησαν ἐκεῖ, καὶ ἐπιστρέψωσιν καὶ δεηθῶσίν σου ἐν γῇ µετοικίας
  αὐτῶν λέγοντες Ἡµάρτοµεν ἠνοµήσαµεν ἠδικήσαµεν, <span style=
  "color:#b00e23">(48)</span> καὶ ἐπιστρέψωσιν πρὸς σὲ ἐν ὅλῃ καρδίᾳ αὐτῶν καὶ
  ἐν ὅλῃ ψυχῇ αὐτῶν ἐν τῇ γῇ ἐχθρῶν αὐτῶν, οὗ µετήγαγες αὐτούς, καὶ
  προσεύξονται πρὸς σὲ ὁδὸν γῆς αὐτῶν, ἧς ἔδωκας τοῖς πατράσιν αὐτῶν, τῆς
  πόλεως, ἧς ἐξελέξω, καὶ τοῦ οἴκου, οὗ ᾠκοδόµηκα τῷ ὀνόµατί σου, <span style=
  "color:#b00e23">(49)</span> καὶ εἰσακούσῃ ἐκ τοῦ οὐρανοῦ ἐξ ἑτοίµου
  κατοικητηρίου σου <span style="color:#b00e23">(50)</span> καὶ ἵλεως ἔσῃ ταῖς
  ἀδικίαις αὐτῶν, αἷς ἥµαρτόν σοι, καὶ κατὰ πάντα τὰ ἀθετήµατα αὐτῶν, ἃ
  ἠθέτησάν σοι, καὶ δώσεις αὐτοὺς εἰς οἰκτιρµοὺς ἐνώπιον αἰχµαλωτευόντων
  αὐτούς, καὶ οἰκτιρήσουσιν αὐτούς· <span style="color:#b00e23">(51)</span> ὅτι
  λαός σου καὶ κληρονοµία σου, οὓς ἐξήγαγες ἐκ γῆς Αἰγύπτου ἐκ µέσου
  χωνευτηρίου σιδήρου. <span style="color:#b00e23">(52)</span> καὶ ἔστωσαν οἱ
  ὀφθαλµοί σου καὶ τὰ ὦτά σου ἠνεῳγµένα εἰς τὴν δέησιν τοῦ δούλου σου καὶ εἰς
  τὴν δέησιν τοῦ λαοῦ σου Ισραηλ εἰσακούειν αὐτῶν ἐν πᾶσιν, οἷς ἂν
  ἐπικαλέσωνταί σε, <span style="color:#b00e23">(53)</span> ὅτι σὺ διέστειλας
  αὐτοὺς σαυτῷ εἰς κληρονοµίαν ἐκ πάντων τῶν λαῶν τῆς γῆς, καθὼς ἐλάλησας ἐν
  χειρὶ δούλου σου Μωυσῆ ἐν τῷ ἐξαγαγεῖν σε τοὺς πατέρας ἡµῶν ἐκ γῆς Αἰγύπτου,
  κύριε κύριε. <span style="color:#b00e23">(53a)</span> Τότε ἐλάλησεν Σαλωµων
  ὑπὲρ τοῦ οἴκου, ὡς συνετέλεσεν τοῦ οἰκοδοµῆσαι αὐτόν Ἥλιον ἐγνώρισεν ἐν
  οὐρανῷ κύριος, εἶπεν τοῦ κατοικεῖν ἐν γνόφῳ Οἰκοδόµησον οἶκόν µου, οἶκον
  ἐκπρεπῆ σαυτῷ, τοῦ κατοικεῖν ἐπὶ καινότητος. οὐκ ἰδοὺ αὕτη γέγραπται ἐν
  βιβλίῳ τῆς ᾠδῆς; <span style="color:#b00e23">(54)</span> Καὶ ἐγένετο ὡς
  συνετέλεσεν Σαλωµων προσευχόµενος πρὸς κύριον ὅλην τὴν προσευχὴν καὶ τὴν
  δέησιν ταύτην, καὶ ἀνέστη ἀπὸ προσώπου τοῦ θυσιαστηρίου κυρίου ὀκλακὼς ἐπὶ τὰ
  γόνατα αὐτοῦ καὶ αἱ χεῖρες αὐτοῦ διαπεπετασµέναι εἰς τὸν οὐρανόν.
  <span style="color:#b00e23">(55)</span> καὶ ἔστη καὶ εὐλόγησεν πᾶσαν
  ἐκκλησίαν Ισραηλ φωνῇ µεγάλῃ λέγων <span style="color:#b00e23">(56)</span>
  Εὐλογητὸς κύριος σήµερον, ὃς ἔδωκεν κατάπαυσιν τῷ λαῷ αὐτοῦ Ισραηλ κατὰ
  πάντα, ὅσα ἐλάλησεν· οὐ διεφώνησεν λόγος εἷς ἐν πᾶσιν τοῖς λόγοις αὐτοῦ τοῖς
  ἀγαθοῖς, οἷς ἐλάλησεν ἐν χειρὶ Μωυσῆ δούλου αὐτοῦ. <span style=
  "color:#b00e23">(57)</span> γένοιτο κύριος ὁ θεὸς ἡµῶν µεθ’ ἡµῶν, καθὼς ἦν
  µετὰ τῶν πατέρων ἡµῶν· µὴ ἐγκαταλίποιτο ἡµᾶς µηδὲ ἀποστρέψοιτο ἡµᾶς
  <span style="color:#b00e23">(58)</span> ἐπικλῖναι καρδίας ἡµῶν πρὸς αὐτὸν τοῦ
  πορεύεσθαι ἐν πάσαις ὁδοῖς αὐτοῦ καὶ φυλάσσειν πάσας τὰς ἐντολὰς αὐτοῦ καὶ
  προστάγµατα αὐτοῦ, ἃ ἐνετείλατο τοῖς πατράσιν ἡµῶν. <span style=
  "color:#b00e23">(59)</span> καὶ ἔστωσαν οἱ λόγοι οὗτοι, οὓς δεδέηµαι ἐνώπιον
  κυρίου θεοῦ ἡµῶν, ἐγγίζοντες πρὸς κύριον θεὸν ἡµῶν ἡµέρας καὶ νυκτὸς τοῦ
  ποιεῖν τὸ δικαίωµα τοῦ δούλου σου καὶ τὸ δικαίωµα λαοῦ σου Ισραηλ ῥῆµα ἡµέρας
  ἐν ἡµέρᾳ αὐτοῦ, <span style="color:#b00e23">(60)</span> ὅπως γνῶσιν πάντες οἱ
  λαοὶ τῆς γῆς ὅτι κύριος ὁ θεός, αὐτὸς θεὸς καὶ οὐκ ἔστιν ἔτι. <span style=
  "color:#b00e23">(61)</span> καὶ ἔστωσαν αἱ καρδίαι ἡµῶν τέλειαι πρὸς κύριον
  θεὸν ἡµῶν καὶ ὁσίως πορεύεσθαι ἐν τοῖς προστάγµασιν αὐτοῦ καὶ φυλάσσειν
  ἐντολὰς αὐτοῦ ὡς ἡ ἡµέρα αὕτη. <span style="color:#b00e23">(62)</span> Καὶ ὁ
  βασιλεὺς καὶ πάντες οἱ υἱοὶ Ισραηλ ἔθυσαν θυσίαν ἐνώπιον κυρίου. <span style=
  "color:#b00e23">(63)</span> καὶ ἔθυσεν ὁ βασιλεὺς Σαλωµων τὰς θυσίας τῶν
  εἰρηνικῶν, ἃς ἔθυσεν τῷ κυρίῳ, βοῶν δύο καὶ εἴκοσι χιλιάδας καὶ προβάτων
  ἑκατὸν εἴκοσι χιλιάδας· καὶ ἐνεκαίνισεν τὸν οἶκον κυρίου ὁ βασιλεὺς καὶ
  πάντες οἱ υἱοὶ Ισραηλ. <span style="color:#b00e23">(64)</span> τῇ ἡµέρᾳ
  ἐκείνῃ ἡγίασεν ὁ βασιλεὺς τὸ µέσον τῆς αὐλῆς τὸ κατὰ πρόσωπον τοῦ οἴκου
  κυρίου· ὅτι ἐποίησεν ἐκεῖ τὴν ὁλοκαύτωσιν καὶ τὰς θυσίας καὶ τὰ στέατα τῶν
  εἰρηνικῶν, ὅτι τὸ θυσιαστήριον τὸ χαλκοῦν τὸ ἐνώπιον κυρίου µικρὸν τοῦ µὴ
  δύνασθαι τὴν ὁλοκαύτωσιν καὶ τὰς θυσίας τῶν εἰρηνικῶν ὑπενεγκεῖν.
  <span style="color:#b00e23">(65)</span> καὶ ἐποίησεν Σαλωµων τὴν ἑορτὴν ἐν τῇ
  ἡµέρᾳ ἐκείνῃ καὶ πᾶς Ισραηλ µετ’ αὐτοῦ, ἐκκλησία µεγάλη ἀπὸ τῆς εἰσόδου Ηµαθ
  ἕως ποταµοῦ Αἰγύπτου, ἐνώπιον κυρίου θεοῦ ἡµῶν ἐν τῷ οἴκῳ, ᾧ ᾠκοδόµησεν,
  ἐσθίων καὶ πίνων καὶ εὐφραινόµενος ἐνώπιον κυρίου θεοῦ ἡµῶν ἑπτὰ ἡµέρας.
  <span style="color:#b00e23">(66)</span> καὶ ἐν τῇ ἡµέρᾳ τῇ ὀγδόῃ ἐξαπέστειλεν
  τὸν λαὸν καὶ εὐλόγησεν αὐτόν, καὶ ἀπῆλθον ἕκαστος εἰς τὰ σκηνώµατα αὐτοῦ
  χαίροντες καὶ ἀγαθῇ καρδίᾳ ἐπὶ τοῖς ἀγαθοῖς, οἷς ἐποίησεν κύριος τῷ Δαυιδ
  δούλῳ αὐτοῦ καὶ τῷ Ισραηλ λαῷ αὐτοῦ.</p>

  <h3 id="first_kings9">9</h3>

  <p><span style="color:#b00e23">(1)</span> Καὶ ἐγενήθη ὡς συνετέλεσεν Σαλωµων
  οἰκοδοµεῖν τὸν οἶκον κυρίου καὶ τὸν οἶκον τοῦ βασιλέως καὶ πᾶσαν τὴν
  πραγµατείαν Σαλωµων, ὅσα ἠθέλησεν ποιῆσαι, <span style=
  "color:#b00e23">(2)</span> καὶ ὤφθη κύριος τῷ Σαλωµων δεύτερον, καθὼς ὤφθη ἐν
  Γαβαων, <span style="color:#b00e23">(3)</span> καὶ εἶπεν πρὸς αὐτὸν κύριος
  Ἤκουσα τῆς φωνῆς τῆς προσευχῆς σου καὶ τῆς δεήσεώς σου, ἧς ἐδεήθης ἐνώπιον
  ἐµοῦ· πεποίηκά σοι κατὰ πᾶσαν τὴν προσευχήν σου, ἡγίακα τὸν οἶκον τοῦτον, ὃν
  ᾠκοδόµησας, τοῦ θέσθαι τὸ ὄνοµά µου ἐκεῖ εἰς τὸν αἰῶνα, καὶ ἔσονται οἱ
  ὀφθαλµοί µου ἐκεῖ καὶ ἡ καρδία µου πάσας τὰς ἡµέρας. <span style=
  "color:#b00e23">(4)</span> καὶ σὺ ἐὰν πορευθῇς ἐνώπιον ἐµοῦ, καθὼς ἐπορεύθη
  Δαυιδ ὁ πατήρ σου, ἐν ὁσιότητι καρδίας καὶ ἐν εὐθύτητι καὶ τοῦ ποιεῖν κατὰ
  πάντα, ἃ ἐνετειλάµην αὐτῷ, καὶ τὰ προστάγµατά µου καὶ τὰς ἐντολάς µου
  φυλάξῃς, <span style="color:#b00e23">(5)</span> καὶ ἀναστήσω τὸν θρόνον τῆς
  βασιλείας σου ἐπὶ Ισραηλ εἰς τὸν αἰῶνα, καθὼς ἐλάλησα τῷ Δαυιδ πατρί σου
  λέγων Οὐκ ἐξαρθήσεταί σοι ἀνὴρ ἡγούµενος ἐν Ισραηλ. <span style=
  "color:#b00e23">(6)</span> ἐὰν δὲ ἀποστραφέντες ἀποστραφῆτε ὑµεῖς καὶ τὰ
  τέκνα ὑµῶν ἀπ’ ἐµοῦ καὶ µὴ φυλάξητε τὰς ἐντολάς µου καὶ τὰ προστάγµατά µου, ἃ
  ἔδωκεν Μωυσῆς ἐνώπιον ὑµῶν, καὶ πορευθῆτε καὶ δουλεύσητε θεοῖς ἑτέροις καὶ
  προσκυνήσητε αὐτοῖς, <span style="color:#b00e23">(7)</span> καὶ ἐξαρῶ τὸν
  Ισραηλ ἀπὸ τῆς γῆς, ἧς ἔδωκα αὐτοῖς, καὶ τὸν οἶκον τοῦτον, ὃν ἡγίασα τῷ
  ὀνόµατί µου, ἀπορρίψω ἐκ προσώπου µου, καὶ ἔσται Ισραηλ εἰς ἀφανισµὸν καὶ εἰς
  λάληµα εἰς πάντας τοὺς λαούς. <span style="color:#b00e23">(8)</span> καὶ ὁ
  οἶκος οὗτος ὁ ὑψηλός, πᾶς ὁ διαπορευόµενος δι’ αὐτοῦ ἐκστήσεται καὶ συριεῖ
  καὶ ἐροῦσιν Ἕνεκα τίνος ἐποίησεν κύριος οὕτως τῇ γῇ ταύτῃ καὶ τῷ οἴκῳ τούτῳ;
  <span style="color:#b00e23">(9)</span> καὶ ἐροῦσιν Ἀνθ’ ὧν ἐγκατέλιπον κύριον
  θεὸν αὐτῶν, ὃς ἐξήγαγεν τοὺς πατέρας αὐτῶν ἐξ Αἰγύπτου ἐξ οἴκου δουλείας, καὶ
  ἀντελάβοντο θεῶν ἀλλοτρίων καὶ προσεκύνησαν αὐτοῖς καὶ ἐδούλευσαν αὐτοῖς, διὰ
  τοῦτο ἐπήγαγεν κύριος ἐπ’ αὐτοὺς τὴν κακίαν ταύτην. <span style=
  "color:#b00e23">(9a)</span> Τότε ἀνήγαγεν Σαλωµων τὴν θυγατέρα Φαραω ἐκ
  πόλεως Δαυιδ εἰς οἶκον αὐτοῦ, ὃν ᾠκοδόµησεν ἑαυτῷ ἐν ταῖς ἡµέραις ἐκείναις.
  <span style="color:#b00e23">(10)</span> Εἴκοσι ἔτη, ἐν οἷς ᾠκοδόµησεν Σαλωµων
  τοὺς δύο οἴκους, τὸν οἶκον κυρίου καὶ τὸν οἶκον τοῦ βασιλέως, <span style=
  "color:#b00e23">(11)</span> Χιραµ βασιλεὺς Τύρου ἀντελάβετο τοῦ Σαλωµων ἐν
  ξύλοις κεδρίνοις καὶ ἐν ξύλοις πευκίνοις καὶ ἐν χρυσίῳ καὶ ἐν παντὶ θελήµατι
  αὐτοῦ. τότε ἔδωκεν ὁ βασιλεὺς τῷ Χιραµ εἴκοσι πόλεις ἐν τῇ γῇ τῇ Γαλιλαίᾳ.
  <span style="color:#b00e23">(12)</span> καὶ ἐξῆλθεν Χιραµ ἐκ Τύρου καὶ
  ἐπορεύθη εἰς τὴν Γαλιλαίαν τοῦ ἰδεῖν τὰς πόλεις, ἃς ἔδωκεν αὐτῷ Σαλωµων, καὶ
  οὐκ ἤρεσαν αὐτῷ· <span style="color:#b00e23">(13)</span> καὶ εἶπεν Τί αἱ
  πόλεις αὗται, ἃς ἔδωκάς µοι, ἀδελφέ; καὶ ἐκάλεσεν αὐτάς Ὅριον ἕως τῆς ἡµέρας
  ταύτης. <span style="color:#b00e23">(14)</span> καὶ ἤνεγκεν Χιραµ τῷ Σαλωµων
  ἑκατὸν καὶ εἴκοσι τάλαντα χρυσίου <span style="color:#b00e23">(26)</span> καὶ
  ναῦν ὑπὲρ οὗ ἐποίησεν ὁ βασιλεὺς Σαλωµων ἐν Γασιωνγαβερ τὴν οὖσαν ἐχοµένην
  Αιλαθ ἐπὶ τοῦ χείλους τῆς ἐσχάτης θαλάσσης ἐν γῇ Εδωµ. <span style=
  "color:#b00e23">(27)</span> καὶ ἀπέστειλεν Χιραµ ἐν τῇ νηὶ τῶν παίδων αὐτοῦ
  ἄνδρας ναυτικοὺς ἐλαύνειν εἰδότας θάλασσαν µετὰ τῶν παίδων Σαλωµων.
  <span style="color:#b00e23">(28)</span> καὶ ἦλθον εἰς Σωφηρα καὶ ἔλαβον
  ἐκεῖθεν χρυσίου ἑκατὸν καὶ εἴκοσι τάλαντα καὶ ἤνεγκαν τῷ βασιλεῖ Σαλωµων.</p>

  <h3 id="first_kings17">17</h3>

  <p><span style="color:#b00e23">(1)</span> Καὶ εἶπεν Ηλιου ὁ προφήτης ὁ
  Θεσβίτης ἐκ Θεσβων τῆς Γαλααδ πρὸς Αχααβ Ζῇ κύριος ὁ θεὸς τῶν δυνάµεων ὁ θεὸς
  Ισραηλ, ᾧ παρέστην ἐνώπιον αὐτοῦ, εἰ ἔσται τὰ ἔτη ταῦτα δρόσος καὶ ὑετὸς ὅτι
  εἰ µὴ διὰ στόµατος λόγου µου. <span style="color:#b00e23">(2)</span> καὶ
  ἐγένετο ῥῆµα κυρίου πρὸς Ηλιου <span style="color:#b00e23">(3)</span> Πορεύου
  ἐντεῦθεν κατὰ ἀνατολὰς καὶ κρύβηθι ἐν τῷ χειµάρρῳ Χορραθ τοῦ ἐπὶ προσώπου τοῦ
  Ιορδάνου· <span style="color:#b00e23">(4)</span> καὶ ἔσται ἐκ τοῦ χειµάρρου
  πίεσαι ὕδωρ, καὶ τοῖς κόραξιν ἐντελοῦµαι διατρέφειν σε ἐκεῖ. <span style=
  "color:#b00e23">(5)</span> καὶ ἐποίησεν Ηλιου κατὰ τὸ ῥῆµα κυρίου καὶ
  ἐκάθισεν ἐν τῷ χειµάρρῳ Χορραθ ἐπὶ προσώπου τοῦ Ιορδάνου. <span style=
  "color:#b00e23">(6)</span> καὶ οἱ κόρακες ἔφερον αὐτῷ ἄρτους τὸ πρωὶ καὶ κρέα
  τὸ δείλης, καὶ ἐκ τοῦ χειµάρρου ἔπινεν ὕδωρ. <span style=
  "color:#b00e23">(7)</span> Καὶ ἐγένετο µετὰ ἡµέρας καὶ ἐξηράνθη ὁ χειµάρρους,
  ὅτι οὐκ ἐγένετο ὑετὸς ἐπὶ τῆς γῆς. <span style="color:#b00e23">(8)</span> καὶ
  ἐγένετο ῥῆµα κυρίου πρὸς Ηλιου <span style="color:#b00e23">(9)</span>
  Ἀνάστηθι καὶ πορεύου εἰς Σαρεπτα τῆς Σιδωνίας· ἰδοὺ ἐντέταλµαι ἐκεῖ γυναικὶ
  χήρᾳ τοῦ διατρέφειν σε. <span style="color:#b00e23">(10)</span> καὶ ἀνέστη
  καὶ ἐπορεύθη εἰς Σαρεπτα εἰς τὸν πυλῶνα τῆς πόλεως, καὶ ἰδοὺ ἐκεῖ γυνὴ χήρα
  συνέλεγεν ξύλα· καὶ ἐβόησεν ὀπίσω αὐτῆς Ηλιου καὶ εἶπεν αὐτῇ Λαβὲ δή µοι
  ὀλίγον ὕδωρ εἰς ἄγγος καὶ πίοµαι. <span style="color:#b00e23">(11)</span> καὶ
  ἐπορεύθη λαβεῖν, καὶ ἐβόησεν ὀπίσω αὐτῆς Ηλιου καὶ εἶπεν Λήµψῃ δή µοι ψωµὸν
  ἄρτου ἐν τῇ χειρί σου. <span style="color:#b00e23">(12)</span> καὶ εἶπεν ἡ
  γυνή Ζῇ κύριος ὁ θεός σου, εἰ ἔστιν µοι ἐγκρυφίας ἀλλ’ ἢ ὅσον δρὰξ ἀλεύρου ἐν
  τῇ ὑδρίᾳ καὶ ὀλίγον ἔλαιον ἐν τῷ καψάκῃ· καὶ ἰδοὺ ἐγὼ συλλέγω δύο ξυλάρια καὶ
  εἰσελεύσοµαι καὶ ποιήσω αὐτὸ ἐµαυτῇ καὶ τοῖς τέκνοις µου, καὶ φαγόµεθα καὶ
  ἀποθανούµεθα. <span style="color:#b00e23">(13)</span> καὶ εἶπεν πρὸς αὐτὴν
  Ηλιου Θάρσει, εἴσελθε καὶ ποίησον κατὰ τὸ ῥῆµά σου· ἀλλὰ ποίησον ἐµοὶ ἐκεῖθεν
  ἐγκρυφίαν µικρὸν ἐν πρώτοις καὶ ἐξοίσεις µοι, σαυτῇ δὲ καὶ τοῖς τέκνοις σου
  ποιήσεις ἐπ’ ἐσχάτου· <span style="color:#b00e23">(14)</span> ὅτι τάδε λέγει
  κύριος Ἡ ὑδρία τοῦ ἀλεύρου οὐκ ἐκλείψει καὶ ὁ καψάκης τοῦ ἐλαίου οὐκ
  ἐλαττονήσει ἕως ἡµέρας τοῦ δοῦναι κύριον τὸν ὑετὸν ἐπὶ τῆς γῆς. <span style=
  "color:#b00e23">(15)</span> καὶ ἐπορεύθη ἡ γυνὴ καὶ ἐποίησεν· καὶ ἤσθιεν αὐτὴ
  καὶ αὐτὸς καὶ τὰ τέκνα αὐτῆς. <span style="color:#b00e23">(16)</span> καὶ ἡ
  ὑδρία τοῦ ἀλεύρου οὐκ ἐξέλιπεν καὶ ὁ καψάκης τοῦ ἐλαίου οὐκ ἐλαττονώθη κατὰ
  τὸ ῥῆµα κυρίου, ὃ ἐλάλησεν ἐν χειρὶ Ηλιου. <span style=
  "color:#b00e23">(17)</span> Καὶ ἐγένετο µετὰ ταῦτα καὶ ἠρρώστησεν ὁ υἱὸς τῆς
  γυναικὸς τῆς κυρίας τοῦ οἴκου, καὶ ἦν ἡ ἀρρωστία αὐτοῦ κραταιὰ σφόδρα, ἕως οὗ
  οὐχ ὑπελείφθη ἐν αὐτῷ πνεῦµα. <span style="color:#b00e23">(18)</span> καὶ
  εἶπεν πρὸς Ηλιου Τί ἐµοὶ καὶ σοί, ἄνθρωπε τοῦ θεοῦ; εἰσῆλθες πρός µε τοῦ
  ἀναµνῆσαι τὰς ἀδικίας µου καὶ θανατῶσαι τὸν υἱόν µου. <span style=
  "color:#b00e23">(19)</span> καὶ εἶπεν Ηλιου πρὸς τὴν γυναῖκα Δός µοι τὸν υἱόν
  σου. καὶ ἔλαβεν αὐτὸν ἐκ τοῦ κόλπου αὐτῆς καὶ ἀνήνεγκεν αὐτὸν εἰς τὸ ὑπερῷον,
  ἐν ᾧ αὐτὸς ἐκάθητο ἐκεῖ, καὶ ἐκοίµισεν αὐτὸν ἐπὶ τῆς κλίνης αὐτοῦ.
  <span style="color:#b00e23">(20)</span> καὶ ἀνεβόησεν Ηλιου καὶ εἶπεν Οἴµµοι,
  κύριε ὁ µάρτυς τῆς χήρας, µεθ’ ἧς ἐγὼ κατοικῶ µετ’ αὐτῆς, σὺ κεκάκωκας τοῦ
  θανατῶσαι τὸν υἱὸν αὐτῆς. <span style="color:#b00e23">(21)</span> καὶ
  ἐνεφύσησεν τῷ παιδαρίῳ τρὶς καὶ ἐπεκαλέσατο τὸν κύριον καὶ εἶπεν Κύριε ὁ θεός
  µου, ἐπιστραφήτω δὴ ἡ ψυχὴ τοῦ παιδαρίου τούτου εἰς αὐτόν. <span style=
  "color:#b00e23">(22)</span> καὶ ἐγένετο οὕτως, καὶ ἀνεβόησεν τὸ παιδάριον.
  <span style="color:#b00e23">(23)</span> καὶ κατήγαγεν αὐτὸν ἀπὸ τοῦ ὑπερῴου
  εἰς τὸν οἶκον καὶ ἔδωκεν αὐτὸν τῇ µητρὶ αὐτοῦ· καὶ εἶπεν Ηλιου Βλέπε, ζῇ ὁ
  υἱός σου. <span style="color:#b00e23">(24)</span> καὶ εἶπεν ἡ γυνὴ πρὸς Ηλιου
  Ἰδοὺ ἔγνωκα ὅτι ἄνθρωπος θεοῦ εἶ σὺ καὶ ῥῆµα κυρίου ἐν στόµατί σου
  ἀληθινόν.</p>
</body>
</html>
