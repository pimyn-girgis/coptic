<!DOCTYPE html>
<html>
<head>
  <title>Judith</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="judith">Judith</h2><a href="#judith1">1</a> <a href="#judith2">2</a>
  <a href="#judith3">3</a> <a href="#judith4">4</a> <a href="#judith5">5</a>
  <a href="#judith6">6</a> <a href="#judith7">7</a> <a href="#judith8">8</a>
  <a href="#judith9">9</a> <a href="#judith10">10</a> <a href=
  "#judith11">11</a> <a href="#judith12">12</a> <a href="#judith13">13</a>
  <a href="#judith14">14</a> <a href="#judith15">15</a> <a href=
  "#judith16">16</a>
  <h3 id="judith1">1</h3><span style="color:#b00e23">(1)</span> Ἔτους δωδεκάτου
  τῆς βασιλείας Ναβουχοδονοσορ, ὃς ἐβασίλευσεν Ἀσσυρίων ἐν Νινευη τῇ πόλει τῇ
  µεγάλῃ, ἐν ταῖς ἡµέραις Αρφαξαδ, ὃς ἐβασίλευσεν Μήδων ἐν Ἐκβατάνοις,
  <span style="color:#b00e23">(2)</span> καὶ ᾠκοδόµησεν ἐπ’ Ἐκβατάνων κύκλῳ
  τείχη ἐκ λίθων λελαξευµένων εἰς πλάτος πηχῶν τριῶν καὶ εἰς µῆκος πηχῶν ἓξ καὶ
  ἐποίησεν τὸ ὕψος τοῦ τείχους πηχῶν ἑβδοµήκοντα καὶ τὸ πλάτος αὐτοῦ πηχῶν
  πεντήκοντα <span style="color:#b00e23">(3)</span> καὶ τοὺς πύργους αὐτοῦ
  ἔστησεν ἐπὶ ταῖς πύλαις αὐτῆς πηχῶν ἑκατὸν καὶ τὸ πλάτος αὐτῆς ἐθεµελίωσεν
  εἰς πήχεις ἑξήκοντα <span style="color:#b00e23">(4)</span> καὶ ἐποίησεν τὰς
  πύλας αὐτῆς πύλας διεγειροµένας εἰς ὕψος πηχῶν ἑβδοµήκοντα καὶ τὸ πλάτος
  αὐτῆς πήχεις τεσσαράκοντα εἰς ἐξόδους δυνάµεως δυνατῶν αὐτοῦ καὶ διατάξεις
  τῶν πεζῶν αὐτοῦ. <span style="color:#b00e23">(5)</span> καὶ ἐποίησεν πόλεµον
  ἐν ταῖς ἡµέραις ἐκείναις ὁ βασιλεὺς Ναβουχοδονοσορ πρὸς βασιλέα Αρφαξαδ ἐν τῷ
  πεδίῳ τῷ µεγάλῳ, τοῦτό ἐστιν πεδίον ἐν τοῖς ὁρίοις Ραγαυ. <span style=
  "color:#b00e23">(6)</span> καὶ συνήντησαν πρὸς αὐτὸν πάντες οἱ κατοικοῦντες
  τὴν ὀρεινὴν καὶ πάντες οἱ κατοικοῦντες τὸν Εὐφράτην καὶ τὸν Τίγριν καὶ τὸν
  Ὑδάσπην καὶ πεδία Αριωχ βασιλέως Ἐλυµαίων, καὶ συνῆλθον ἔθνη πολλὰ εἰς
  παράταξιν υἱῶν Χελεουδ. <span style="color:#b00e23">(7)</span> καὶ ἀπέστειλεν
  Ναβουχοδονοσορ βασιλεὺς Ἀσσυρίων ἐπὶ πάντας τοὺς κατοικοῦντας τὴν Περσίδα καὶ
  ἐπὶ πάντας τοὺς κατοικοῦντας πρὸς δυσµαῖς, τοὺς κατοικοῦντας τὴν Κιλικίαν καὶ
  Δαµασκὸν καὶ τὸν Λίβανον καὶ Ἀντιλίβανον, καὶ πάντας τοὺς κατοικοῦντας κατὰ
  πρόσωπον τῆς παραλίας <span style="color:#b00e23">(8)</span> καὶ τοὺς ἐν τοῖς
  ἔθνεσι τοῦ Καρµήλου καὶ Γαλααδ καὶ τὴν ἄνω Γαλιλαίαν καὶ τὸ µέγα πεδίον
  Εσδρηλων <span style="color:#b00e23">(9)</span> καὶ πάντας τοὺς ἐν Σαµαρείᾳ
  καὶ ταῖς πόλεσιν αὐτῆς καὶ πέραν τοῦ Ιορδάνου ἕως Ιερουσαληµ καὶ Βατανη καὶ
  Χελους καὶ Καδης καὶ τοῦ ποταµοῦ Αἰγύπτου καὶ Ταφνας καὶ Ραµεσση καὶ πᾶσαν
  γῆν Γεσεµ <span style="color:#b00e23">(10)</span> ἕως τοῦ ἐλθεῖν ἐπάνω Τάνεως
  καὶ Μέµφεως καὶ πάντας τοὺς κατοικοῦντας τὴν Αἴγυπτον ἕως τοῦ ἐλθεῖν ἐπὶ τὰ
  ὅρια τῆς Αἰθιοπίας. <span style="color:#b00e23">(11)</span> καὶ ἐφαύλισαν
  πάντες οἱ κατοικοῦντες πᾶσαν τὴν γῆν τὸ ῥῆµα Ναβουχοδονοσορ βασιλέως Ἀσσυρίων
  καὶ οὐ συνῆλθον αὐτῷ εἰς τὸν πόλεµον, ὅτι οὐκ ἐφοβήθησαν αὐτόν, ἀλλ’ ἦν
  ἐναντίον αὐτῶν ὡς ἀνὴρ εἷς, καὶ ἀνέστρεψαν τοὺς ἀγγέλους αὐτοῦ κενοὺς ἐν
  ἀτιµίᾳ προσώπου αὐτῶν. <span style="color:#b00e23">(12)</span> καὶ ἐθυµώθη
  Ναβουχοδονοσορ ἐπὶ πᾶσαν τὴν γῆν ταύτην σφόδρα καὶ ὤµοσε κατὰ τοῦ θρόνου καὶ
  τῆς βασιλείας αὐτοῦ εἰ µὴν ἐκδικήσειν πάντα τὰ ὅρια τῆς Κιλικίας καὶ
  Δαµασκηνῆς καὶ Συρίας ἀνελεῖν τῇ ῥοµφαίᾳ αὐτοῦ καὶ πάντας τοὺς κατοικοῦντας
  ἐν γῇ Μωαβ καὶ τοὺς υἱοὺς Αµµων καὶ πᾶσαν τὴν Ιουδαίαν καὶ πάντας τοὺς ἐν
  Αἰγύπτῳ ἕως τοῦ ἐλθεῖν ἐπὶ τὰ ὅρια τῶν δύο θαλασσῶν. <span style=
  "color:#b00e23">(13)</span> καὶ παρετάξατο ἐν τῇ δυνάµει αὐτοῦ πρὸς Αρφαξαδ
  βασιλέα ἐν τῷ ἔτει τῷ ἑπτακαιδεκάτῳ καὶ ἐκραταιώθη ἐν τῷ πολέµῳ αὐτοῦ καὶ
  ἀνέστρεψεν πᾶσαν τὴν δύναµιν Αρφαξαδ καὶ πᾶσαν τὴν ἵππον αὐτοῦ καὶ πάντα τὰ
  ἅρµατα αὐτοῦ <span style="color:#b00e23">(14)</span> καὶ ἐκυρίευσε τῶν πόλεων
  αὐτοῦ καὶ ἀφίκετο ἕως Ἐκβατάνων καὶ ἐκράτησε τῶν πύργων καὶ ἐπρονόµευσε τὰς
  πλατείας αὐτῆς καὶ τὸν κόσµον αὐτῆς ἔθηκεν εἰς ὄνειδος αὐτῆς <span style=
  "color:#b00e23">(15)</span> καὶ ἔλαβε τὸν Αρφαξαδ ἐν τοῖς ὄρεσι Ραγαυ καὶ
  κατηκόντισεν αὐτὸν ἐν ταῖς σιβύναις αὐτοῦ καὶ ἐξωλέθρευσεν αὐτὸν ἕως τῆς
  ἡµέρας ἐκείνης. <span style="color:#b00e23">(16)</span> καὶ ἀνέστρεψεν µετ’
  αὐτῶν αὐτὸς καὶ πᾶς ὁ σύµµικτος αὐτοῦ, πλῆθος ἀνδρῶν πολεµιστῶν πολὺ σφόδρα,
  καὶ ἦν ἐκεῖ ῥᾳθυµῶν καὶ εὐωχούµενος αὐτὸς καὶ ἡ δύναµις αὐτοῦ ἐφ’ ἡµέρας
  ἑκατὸν εἴκοσι.
  <h3 id="judith2">2</h3><span style="color:#b00e23">(1)</span> Καὶ ἐν τῷ ἔτει
  τῷ ὀκτωκαιδεκάτῳ δευτέρᾳ καὶ εἰκάδι τοῦ πρώτου µηνὸς ἐγένετο λόγος ἐν οἴκῳ
  Ναβουχοδονοσορ βασιλέως Ἀσσυρίων ἐκδικῆσαι πᾶσαν τὴν γῆν καθὼς ἐλάλησεν.
  <span style="color:#b00e23">(2)</span> καὶ συνεκάλεσεν πάντας τοὺς θεράποντας
  αὐτοῦ καὶ πάντας τοὺς µεγιστᾶνας αὐτοῦ καὶ ἔθετο µετ’ αὐτῶν τὸ µυστήριον τῆς
  βουλῆς αὐτοῦ καὶ συνετέλεσεν πᾶσαν τὴν κακίαν τῆς γῆς ἐκ τοῦ στόµατος αὐτοῦ,
  <span style="color:#b00e23">(3)</span> καὶ αὐτοὶ ἔκριναν ὀλεθρεῦσαι πᾶσαν
  σάρκα οἳ οὐκ ἠκολούθησαν τῷ λόγῳ τοῦ στόµατος αὐτοῦ. <span style=
  "color:#b00e23">(4)</span> καὶ ἐγένετο ὡς συνετέλεσεν τὴν βουλὴν αὐτοῦ,
  ἐκάλεσεν Ναβουχοδονοσορ βασιλεὺς Ἀσσυρίων τὸν Ολοφέρνην ἀρχιστράτηγον τῆς
  δυνάµεως αὐτοῦ δεύτερον ὄντα µετ’ αὐτὸν καὶ εἶπεν πρὸς αὐτόν <span style=
  "color:#b00e23">(5)</span> Τάδε λέγει ὁ βασιλεὺς ὁ µέγας, ὁ κύριος πάσης τῆς
  γῆς Ἰδοὺ σὺ ἐξελεύσῃ ἐκ τοῦ προσώπου µου καὶ λήµψῃ µετὰ σεαυτοῦ ἄνδρας
  πεποιθότας ἐν ἰσχύι αὐτῶν, πεζῶν εἰς χιλιάδας ἑκατὸν εἴκοσι καὶ πλῆθος ἵππων
  σὺν ἀναβάταις χιλιάδας δέκα δύο, <span style="color:#b00e23">(6)</span> καὶ
  ἐξελεύσῃ εἰς συνάντησιν πάσῃ τῇ γῇ ἐπὶ δυσµάς, ὅτι ἠπείθησαν τῷ ῥήµατι τοῦ
  στόµατός µου, <span style="color:#b00e23">(7)</span> καὶ ἀπαγγελεῖς αὐτοῖς
  ἑτοιµάζειν γῆν καὶ ὕδωρ, ὅτι ἐξελεύσοµαι ἐν θυµῷ µου ἐπ’ αὐτοὺς καὶ καλύψω
  πᾶν τὸ πρόσωπον τῆς γῆς ἐν τοῖς ποσὶν τῆς δυνάµεώς µου καὶ δώσω αὐτοὺς εἰς
  διαρπαγὴν αὐτοῖς, <span style="color:#b00e23">(8)</span> καὶ οἱ τραυµατίαι
  αὐτῶν πληρώσουσιν τὰς φάραγγας αὐτῶν, καὶ πᾶς χειµάρρους καὶ ποταµὸς
  ἐπικλύζων τοῖς νεκροῖς αὐτῶν πληρωθήσεται· <span style=
  "color:#b00e23">(9)</span> καὶ ἄξω τὴν αἰχµαλωσίαν αὐτῶν ἐπὶ τὰ ἄκρα πάσης
  τῆς γῆς. <span style="color:#b00e23">(10)</span> σὺ δὲ ἐξελθὼν προκαταλήµψῃ
  µοι πᾶν ὅριον αὐτῶν, καὶ ἐκδώσουσίν σοι ἑαυτούς, καὶ διατηρήσεις ἐµοὶ αὐτοὺς
  εἰς ἡµέραν ἐλεγµοῦ αὐτῶν· <span style="color:#b00e23">(11)</span> ἐπὶ δὲ τοὺς
  ἀπειθοῦντας οὐ φείσεται ὁ ὀφθαλµός σου τοῦ δοῦναι αὐτοὺς εἰς φόνον καὶ
  ἁρπαγὴν ἐν πάσῃ τῇ γῇ σου. <span style="color:#b00e23">(12)</span> ὅτι ζῶν
  ἐγὼ καὶ τὸ κράτος τῆς βασιλείας µου, λελάληκα καὶ ποιήσω ταῦτα ἐν χειρί µου.
  <span style="color:#b00e23">(13)</span> καὶ σὺ δὲ οὐ παραβήσῃ ἕν τι τῶν
  ῥηµάτων τοῦ κυρίου σου, ἀλλὰ ἐπιτελῶν ἐπιτελέσεις καθότι προστέταχά σοι, καὶ
  οὐ µακρυνεῖς τοῦ ποιῆσαι αὐτά. <span style="color:#b00e23">(14)</span> καὶ
  ἐξῆλθεν Ολοφέρνης ἀπὸ προσώπου τοῦ κυρίου αὐτοῦ καὶ ἐκάλεσεν πάντας τοὺς
  δυνάστας καὶ τοὺς στρατηγοὺς καὶ ἐπιστάτας τῆς δυνάµεως Ασσουρ <span style=
  "color:#b00e23">(15)</span> καὶ ἠρίθµησεν ἐκλεκτοὺς ἄνδρας εἰς παράταξιν,
  καθότι ἐκέλευσεν αὐτῷ ὁ κύριος αὐτοῦ, εἰς µυριάδας δέκα δύο καὶ ἱππεῖς
  τοξότας µυρίους δισχιλίους, <span style="color:#b00e23">(16)</span> καὶ
  διέταξεν αὐτοὺς ὃν τρόπον πολέµου πλῆθος συντάσσεται. <span style=
  "color:#b00e23">(17)</span> καὶ ἔλαβεν καµήλους καὶ ὄνους καὶ ἡµιόνους εἰς
  τὴν ἀπαρτίαν αὐτῶν, πλῆθος πολὺ σφόδρα, καὶ πρόβατα καὶ βόας καὶ αἶγας εἰς
  τὴν παρασκευὴν αὐτῶν, ὧν οὐκ ἦν ἀριθµός, <span style=
  "color:#b00e23">(18)</span> καὶ ἐπισιτισµὸν παντὶ ἀνδρὶ εἰς πλῆθος καὶ
  χρυσίον καὶ ἀργύριον ἐξ οἴκου βασιλέως πολὺ σφόδρα. <span style=
  "color:#b00e23">(19)</span> καὶ ἐξῆλθεν αὐτὸς καὶ πᾶσα ἡ δύναµις αὐτοῦ εἰς
  πορείαν τοῦ προελθεῖν βασιλέως Ναβουχοδονοσορ καὶ καλύψαι πᾶν τὸ πρόσωπον τῆς
  γῆς πρὸς δυσµαῖς ἐν ἅρµασι καὶ ἱππεῦσι καὶ πεζοῖς ἐπιλέκτοις αὐτῶν·
  <span style="color:#b00e23">(20)</span> καὶ πολὺς ὁ ἐπίµικτος ὡς ἀκρὶς
  συνεξῆλθον αὐτοῖς καὶ ὡς ἡ ἄµµος τῆς γῆς, οὐ γὰρ ἦν ἀριθµὸς ἀπὸ πλήθους
  αὐτῶν. <span style="color:#b00e23">(21)</span> καὶ ἀπῆλθον ἐκ Νινευη ὁδὸν
  τριῶν ἡµερῶν ἐπὶ πρόσωπον τοῦ πεδίου Βεκτιλεθ καὶ ἐπεστρατοπέδευσαν ἀπὸ
  Βεκτιλεθ πλησίον τοῦ ὄρους τοῦ ἐπ’ ἀριστερᾷ τῆς ἄνω Κιλικίας. <span style=
  "color:#b00e23">(22)</span> καὶ ἔλαβεν πᾶσαν τὴν δύναµιν αὐτοῦ, τοὺς πεζοὺς
  καὶ τοὺς ἱππεῖς καὶ τὰ ἅρµατα αὐτοῦ, καὶ ἀπῆλθεν ἐκεῖθεν εἰς τὴν ὀρεινήν.
  <span style="color:#b00e23">(23)</span> καὶ διέκοψεν τὸ Φουδ καὶ Λουδ καὶ
  ἐπρονόµευσεν υἱοὺς πάντας Ρασσις καὶ υἱοὺς Ισµαηλ τοὺς κατὰ πρόσωπον τῆς
  ἐρήµου πρὸς νότον τῆς Χελεων. <span style="color:#b00e23">(24)</span> καὶ
  παρῆλθεν τὸν Εὐφράτην καὶ διῆλθεν τὴν Μεσοποταµίαν καὶ κατέσκαψεν πάσας τὰς
  πόλεις τὰς ὑψηλὰς τὰς ἐπὶ τοῦ χειµάρρου Αβρωνα ἕως τοῦ ἐλθεῖν ἐπὶ θάλασσαν.
  <span style="color:#b00e23">(25)</span> καὶ κατελάβετο τὰ ὅρια τῆς Κιλικίας
  καὶ κατέκοψε πάντας τοὺς ἀντιστάντας αὐτῷ καὶ ἦλθεν ἕως ὁρίων Ιαφεθ τὰ πρὸς
  νότον κατὰ πρόσωπον τῆς Ἀραβίας. <span style="color:#b00e23">(26)</span> καὶ
  ἐκύκλωσεν πάντας τοὺς υἱοὺς Μαδιαµ καὶ ἐνέπρησεν τὰ σκηνώµατα αὐτῶν καὶ
  ἐπρονόµευσεν τὰς µάνδρας αὐτῶν. <span style="color:#b00e23">(27)</span> καὶ
  κατέβη εἰς πεδίον Δαµασκοῦ ἐν ἡµέραις θερισµοῦ πυρῶν καὶ ἐνέπρησεν πάντας
  τοὺς ἀγροὺς αὐτῶν καὶ τὰ ποίµνια καὶ τὰ βουκόλια ἔδωκεν εἰς ἀφανισµὸν καὶ τὰς
  πόλεις αὐτῶν ἐσκύλευσεν καὶ τὰ πεδία αὐτῶν ἐξελίκµησεν καὶ ἐπάταξεν πάντας
  τοὺς νεανίσκους αὐτῶν ἐν στόµατι ῥοµφαίας. — <span style=
  "color:#b00e23">(28)</span> καὶ ἐπέπεσεν φόβος καὶ τρόµος αὐτοῦ ἐπὶ τοὺς
  κατοικοῦντας τὴν παραλίαν τοὺς ὄντας ἐν Σιδῶνι καὶ ἐν Τύρῳ καὶ τοὺς
  κατοικοῦντας Σουρ καὶ Οκινα καὶ πάντας τοὺς κατοικοῦντας Ιεµνααν, καὶ οἱ
  κατοικοῦντες ἐν Ἀζώτῳ καὶ Ἀσκαλῶνι ἐφοβήθησαν αὐτὸν σφόδρα.
  <h3 id="judith3">3</h3><span style="color:#b00e23">(1)</span> καὶ ἀπέστειλαν
  πρὸς αὐτὸν ἀγγέλους λόγοις εἰρηνικοῖς λέγοντες <span style=
  "color:#b00e23">(2)</span> Ἰδοὺ ἡµεῖς οἱ παῖδες Ναβουχοδονοσορ βασιλέως
  µεγάλου παρακείµεθα ἐνώπιόν σου, χρῆσαι ἡµῖν καθὼς ἀρεστόν ἐστιν τῷ προσώπῳ
  σου· <span style="color:#b00e23">(3)</span> ἰδοὺ αἱ ἐπαύλεις ἡµῶν καὶ πᾶς
  τόπος ἡµῶν καὶ πᾶν πεδίον πυρῶν καὶ τὰ ποίµνια καὶ τὰ βουκόλια καὶ πᾶσαι αἱ
  µάνδραι τῶν σκηνῶν ἡµῶν παράκεινται πρὸ προσώπου σου, χρῆσαι καθὸ ἂν ἀρέσκῃ
  σοι· <span style="color:#b00e23">(4)</span> ἰδοὺ καὶ αἱ πόλεις ἡµῶν καὶ οἱ
  κατοικοῦντες ἐν αὐταῖς δοῦλοι σοί εἰσιν, ἐλθὼν ἀπάντησον αὐταῖς ὡς ἔστιν
  ἀγαθὸν ἐν ὀφθαλµοῖς σου. <span style="color:#b00e23">(5)</span> καὶ
  παρεγένοντο οἱ ἄνδρες πρὸς Ολοφέρνην καὶ ἀπήγγειλαν αὐτῷ κατὰ τὰ ῥήµατα
  ταῦτα. <span style="color:#b00e23">(6)</span> καὶ κατέβη ἐπὶ τὴν παραλίαν
  αὐτὸς καὶ ἡ δύναµις αὐτοῦ καὶ ἐφρούρωσε τὰς πόλεις τὰς ὑψηλὰς καὶ ἔλαβεν ἐξ
  αὐτῶν εἰς συµµαχίαν ἄνδρας ἐπιλέκτους· <span style="color:#b00e23">(7)</span>
  καὶ ἐδέξαντο αὐτὸν αὐτοὶ καὶ πᾶσα ἡ περίχωρος αὐτῶν µετὰ στεφάνων καὶ χορῶν
  καὶ τυµπάνων. <span style="color:#b00e23">(8)</span> καὶ κατέσκαψεν πάντα τὰ
  ὅρια αὐτῶν καὶ τὰ ἄλση αὐτῶν ἐξέκοψεν, καὶ ἦν δεδοµένον αὐτῷ ἐξολεθρεῦσαι
  πάντας τοὺς θεοὺς τῆς γῆς, ὅπως αὐτῷ µόνῳ τῷ Ναβουχοδονοσορ λατρεύσωσι πάντα
  τὰ ἔθνη, καὶ πᾶσαι αἱ γλῶσσαι καὶ αἱ φυλαὶ αὐτῶν ἐπικαλέσωνται αὐτὸν εἰς
  θεόν. <span style="color:#b00e23">(9)</span> καὶ ἦλθεν κατὰ πρόσωπον Εσδρηλων
  πλησίον τῆς Δωταιας, ἥ ἐστιν ἀπέναντι τοῦ πρίονος τοῦ µεγάλου τῆς Ιουδαίας,
  <span style="color:#b00e23">(10)</span> καὶ κατεστρατοπέδευσαν ἀνὰ µέσον
  Γαιβαι καὶ Σκυθῶν πόλεως, καὶ ἦν ἐκεῖ µῆνα ἡµερῶν εἰς τὸ συλλέξαι πᾶσαν τὴν
  ἀπαρτίαν τῆς δυνάµεως αὐτοῦ.
  <h3 id="judith4">4</h3><span style="color:#b00e23">(1)</span> Καὶ ἤκουσαν οἱ
  υἱοὶ Ισραηλ οἱ κατοικοῦντες ἐν τῇ Ιουδαίᾳ πάντα, ὅσα ἐποίησεν Ολοφέρνης τοῖς
  ἔθνεσιν ὁ ἀρχιστράτηγος Ναβουχοδονοσορ βασιλέως Ἀσσυρίων, καὶ ὃν τρόπον
  ἐσκύλευσεν πάντα τὰ ἱερὰ αὐτῶν καὶ ἔδωκεν αὐτὰ εἰς ἀφανισµόν, <span style=
  "color:#b00e23">(2)</span> καὶ ἐφοβήθησαν σφόδρα σφόδρα ἀπὸ προσώπου αὐτοῦ
  καὶ περὶ Ιερουσαληµ καὶ τοῦ ναοῦ κυρίου θεοῦ αὐτῶν ἐταράχθησαν. <span style=
  "color:#b00e23">(3)</span> ὅτι προσφάτως ἦσαν ἀναβεβηκότες ἐκ τῆς
  αἰχµαλωσίας, καὶ νεωστὶ πᾶς ὁ λαὸς συνελέλεκτο τῆς Ιουδαίας, καὶ τὰ σκεύη καὶ
  τὸ θυσιαστήριον καὶ ὁ οἶκος ἐκ τῆς βεβηλώσεως ἡγιασµένα ἦν. <span style=
  "color:#b00e23">(4)</span> καὶ ἀπέστειλαν εἰς πᾶν ὅριον Σαµαρείας καὶ Κωνα
  καὶ Βαιθωρων καὶ Βελµαιν καὶ Ιεριχω καὶ εἰς Χωβα καὶ Αισωρα καὶ τὸν αὐλῶνα
  Σαληµ <span style="color:#b00e23">(5)</span> καὶ προκατελάβοντο πάσας τὰς
  κορυφὰς τῶν ὀρέων τῶν ὑψηλῶν καὶ ἐτείχισαν τὰς ἐν αὐτοῖς κώµας καὶ παρέθεντο
  εἰς ἐπισιτισµὸν εἰς παρασκευὴν πολέµου, ὅτι προσφάτως ἦν τὰ πεδία αὐτῶν
  τεθερισµένα. <span style="color:#b00e23">(6)</span> καὶ ἔγραψεν Ιωακιµ ὁ
  ἱερεὺς ὁ µέγας, ὃς ἦν ἐν ταῖς ἡµέραις ἐν Ιερουσαληµ, τοῖς κατοικοῦσι
  Βαιτυλουα καὶ Βαιτοµεσθαιµ, ἥ ἐστιν ἀπέναντι Εσδρηλων κατὰ πρόσωπον τοῦ
  πεδίου τοῦ πλησίον Δωθαϊµ, <span style="color:#b00e23">(7)</span> λέγων
  διακατασχεῖν τὰς ἀναβάσεις τῆς ὀρεινῆς, ὅτι δι’ αὐτῶν ἦν ἡ εἴσοδος εἰς τὴν
  Ιουδαίαν, καὶ ἦν εὐχερῶς διακωλῦσαι αὐτοὺς προσβαίνοντας στενῆς τῆς
  προσβάσεως οὔσης ἐπ’ ἄνδρας τοὺς πάντας δύο. <span style=
  "color:#b00e23">(8)</span> καὶ ἐποίησαν οἱ υἱοὶ Ισραηλ καθὰ συνέταξεν αὐτοῖς
  Ιωακιµ ὁ ἱερεὺς ὁ µέγας καὶ ἡ γερουσία παντὸς δήµου Ισραηλ, οἳ ἐκάθηντο ἐν
  Ιερουσαληµ. — <span style="color:#b00e23">(9)</span> καὶ ἀνεβόησαν πᾶς ἀνὴρ
  Ισραηλ πρὸς τὸν θεὸν ἐν ἐκτενείᾳ µεγάλῃ καὶ ἐταπείνωσαν τὰς ψυχὰς αὐτῶν ἐν
  ἐκτενείᾳ µεγάλῃ. <span style="color:#b00e23">(10)</span> αὐτοὶ καὶ αἱ
  γυναῖκες αὐτῶν καὶ τὰ νήπια αὐτῶν καὶ τὰ κτήνη αὐτῶν καὶ πᾶς πάροικος καὶ
  µισθωτὸς καὶ ἀργυρώνητος αὐτῶν ἐπέθεντο σάκκους ἐπὶ τὰς ὀσφύας αὐτῶν.
  <span style="color:#b00e23">(11)</span> καὶ πᾶς ἀνὴρ Ισραηλ καὶ γυνὴ καὶ τὰ
  παιδία οἱ κατοικοῦντες ἐν Ιερουσαληµ ἔπεσον κατὰ πρόσωπον τοῦ ναοῦ καὶ
  ἐσποδώσαντο τὰς κεφαλὰς αὐτῶν καὶ ἐξέτειναν τοὺς σάκκους αὐτῶν κατὰ πρόσωπον
  κυρίου· <span style="color:#b00e23">(12)</span> καὶ τὸ θυσιαστήριον σάκκῳ
  περιέβαλον καὶ ἐβόησαν πρὸς τὸν θεὸν Ισραηλ ὁµοθυµαδὸν ἐκτενῶς τοῦ µὴ δοῦναι
  εἰς διαρπαγὴν τὰ νήπια αὐτῶν καὶ τὰς γυναῖκας εἰς προνοµὴν καὶ τὰς πόλεις τῆς
  κληρονοµίας αὐτῶν εἰς ἀφανισµὸν καὶ τὰ ἅγια εἰς βεβήλωσιν καὶ ὀνειδισµὸν
  ἐπίχαρµα τοῖς ἔθνεσιν. <span style="color:#b00e23">(13)</span> καὶ εἰσήκουσεν
  κύριος τῆς φωνῆς αὐτῶν καὶ εἰσεῖδεν τὴν θλῖψιν αὐτῶν· καὶ ἦν ὁ λαὸς νηστεύων
  ἡµέρας πλείους ἐν πάσῃ τῇ Ιουδαίᾳ καὶ Ιερουσαληµ κατὰ πρόσωπον τῶν ἁγίων
  κυρίου παντοκράτορος. <span style="color:#b00e23">(14)</span> καὶ Ιωακιµ ὁ
  ἱερεὺς ὁ µέγας καὶ πάντες οἱ παρεστηκότες ἐνώπιον κυρίου ἱερεῖς καὶ οἱ
  λειτουργοῦντες κυρίῳ σάκκους περιεζωσµένοι τὰς ὀσφύας αὐτῶν προσέφερον τὴν
  ὁλοκαύτωσιν τοῦ ἐνδελεχισµοῦ καὶ τὰς εὐχὰς καὶ τὰ ἑκούσια δόµατα τοῦ λαοῦ,
  <span style="color:#b00e23">(15)</span> καὶ ἦν σποδὸς ἐπὶ τὰς κιδάρεις αὐτῶν,
  καὶ ἐβόων πρὸς κύριον ἐκ πάσης δυνάµεως εἰς ἀγαθὸν ἐπισκέψασθαι πᾶν οἶκον
  Ισραηλ.
  <h3 id="judith5">5</h3><span style="color:#b00e23">(1)</span> Καὶ ἀνηγγέλη
  Ολοφέρνῃ ἀρχιστρατήγῳ δυνάµεως Ασσουρ διότι οἱ υἱοὶ Ισραηλ παρεσκευάσαντο εἰς
  πόλεµον καὶ τὰς διόδους τῆς ὀρεινῆς συνέκλεισαν καὶ ἐτείχισαν πᾶσαν κορυφὴν
  ὄρους ὑψηλοῦ καὶ ἔθηκαν ἐν τοῖς πεδίοις σκάνδαλα. <span style=
  "color:#b00e23">(2)</span> καὶ ὠργίσθη θυµῷ σφόδρα καὶ ἐκάλεσεν πάντας τοὺς
  ἄρχοντας Μωαβ καὶ τοὺς στρατηγοὺς Αµµων καὶ πάντας σατράπας τῆς παραλίας
  <span style="color:#b00e23">(3)</span> καὶ εἶπεν αὐτοῖς Ἀναγγείλατε δή µοι,
  υἱοὶ Χανααν, τίς ὁ λαὸς οὗτος ὁ καθήµενος ἐν τῇ ὀρεινῇ, καὶ τίνες ἃς
  κατοικοῦσιν πόλεις, καὶ τὸ πλῆθος τῆς δυνάµεως αὐτῶν, καὶ ἐν τίνι τὸ κράτος
  αὐτῶν καὶ ἡ ἰσχὺς αὐτῶν, καὶ τίς ἀνέστηκεν ἐπ’ αὐτῶν βασιλεὺς ἡγούµενος
  στρατιᾶς αὐτῶν, <span style="color:#b00e23">(4)</span> καὶ διὰ τί
  κατενωτίσαντο τοῦ µὴ ἐλθεῖν εἰς ἀπάντησίν µοι παρὰ πάντας τοὺς κατοικοῦντας
  ἐν δυσµαῖς. — <span style="color:#b00e23">(5)</span> καὶ εἶπεν πρὸς αὐτὸν
  Αχιωρ ὁ ἡγούµενος πάντων υἱῶν Αµµων Ἀκουσάτω δὴ λόγον ὁ κύριός µου ἐκ
  στόµατος τοῦ δούλου σου, καὶ ἀναγγελῶ σοι τὴν ἀλήθειαν περὶ τοῦ λαοῦ τούτου,
  ὃς κατοικεῖ τὴν ὀρεινὴν ταύτην, πλησίον σοῦ οἰκοῦντος, καὶ οὐκ ἐξελεύσεται
  ψεῦδος ἐκ τοῦ στόµατος τοῦ δούλου σου. <span style="color:#b00e23">(6)</span>
  ὁ λαὸς οὗτός εἰσιν ἀπόγονοι Χαλδαίων. <span style="color:#b00e23">(7)</span>
  καὶ παρῴκησαν τὸ πρότερον ἐν τῇ Μεσοποταµίᾳ, ὅτι οὐκ ἐβουλήθησαν ἀκολουθῆσαι
  τοῖς θεοῖς τῶν πατέρων αὐτῶν, οἳ ἐγένοντο ἐν γῇ Χαλδαίων· <span style=
  "color:#b00e23">(8)</span> καὶ ἐξέβησαν ἐξ ὁδοῦ τῶν γονέων αὐτῶν καὶ
  προσεκύνησαν τῷ θεῷ τοῦ οὐρανοῦ, θεῷ ᾧ ἐπέγνωσαν, καὶ ἐξέβαλον αὐτοὺς ἀπὸ
  προσώπου τῶν θεῶν αὐτῶν, καὶ ἔφυγον εἰς Μεσοποταµίαν καὶ παρῴκησαν ἐκεῖ
  ἡµέρας πολλάς. <span style="color:#b00e23">(9)</span> καὶ εἶπεν ὁ θεὸς αὐτῶν
  ἐξελθεῖν ἐκ τῆς παροικίας αὐτῶν καὶ πορευθῆναι εἰς γῆν Χανααν, καὶ κατῴκησαν
  ἐκεῖ καὶ ἐπληθύνθησαν χρυσίῳ καὶ ἀργυρίῳ καὶ ἐν κτήνεσιν πολλοῖς σφόδρα.
  <span style="color:#b00e23">(10)</span> καὶ κατέβησαν εἰς Αἴγυπτον, ἐκάλυψεν
  γὰρ τὸ πρόσωπον τῆς γῆς Χανααν λιµός, καὶ παρῴκησαν ἐκεῖ µέχρις οὗ
  διετράφησαν· καὶ ἐγένοντο ἐκεῖ εἰς πλῆθος πολύ, καὶ οὐκ ἦν ἀριθµὸς τοῦ γένους
  αὐτῶν. <span style="color:#b00e23">(11)</span> καὶ ἐπανέστη αὐτοῖς ὁ βασιλεὺς
  Αἰγύπτου καὶ κατεσοφίσατο αὐτοὺς ἐν πόνῳ καὶ πλίνθῳ, ἐταπείνωσαν αὐτοὺς καὶ
  ἔθεντο αὐτοὺς εἰς δούλους. <span style="color:#b00e23">(12)</span> καὶ
  ἀνεβόησαν πρὸς τὸν θεὸν αὐτῶν, καὶ ἐπάταξεν πᾶσαν τὴν γῆν Αἰγύπτου πληγαῖς,
  ἐν αἷς οὐκ ἦν ἴασις· καὶ ἐξέβαλον αὐτοὺς οἱ Αἰγύπτιοι ἀπὸ προσώπου αὐτῶν.
  <span style="color:#b00e23">(13)</span> καὶ κατεξήρανεν ὁ θεὸς τὴν ἐρυθρὰν
  θάλασσαν ἔµπροσθεν αὐτῶν <span style="color:#b00e23">(14)</span> καὶ ἤγαγεν
  αὐτοὺς εἰς ὁδὸν τοῦ Σινα καὶ Καδης Βαρνη· καὶ ἐξέβαλον πάντας τοὺς
  κατοικοῦντας ἐν τῇ ἐρήµῳ <span style="color:#b00e23">(15)</span> καὶ ᾤκησαν
  ἐν γῇ Αµορραίων καὶ πάντας τοὺς Εσεβωνίτας ἐξωλέθρευσαν ἐν τῇ ἰσχύι αὐτῶν.
  καὶ διαβάντες τὸν Ιορδάνην ἐκληρονόµησαν πᾶσαν τὴν ὀρεινὴν <span style=
  "color:#b00e23">(16)</span> καὶ ἐξέβαλον ἐκ προσώπου αὐτῶν τὸν Χαναναῖον καὶ
  τὸν Φερεζαῖον καὶ τὸν Ιεβουσαῖον καὶ τὸν Συχεµ καὶ πάντας τοὺς Γεργεσαίους
  καὶ κατῴκησαν ἐν αὐτῇ ἡµέρας πολλάς. <span style="color:#b00e23">(17)</span>
  καὶ ἕως οὐχ ἥµαρτον ἐνώπιον τοῦ θεοῦ αὐτῶν, ἦν µετ’ αὐτῶν τὰ ἀγαθά, ὅτι θεὸς
  µισῶν ἀδικίαν µετ’ αὐτῶν ἐστιν. <span style="color:#b00e23">(18)</span> ὅτε
  δὲ ἀπέστησαν ἀπὸ τῆς ὁδοῦ, ἧς διέθετο αὐτοῖς, ἐξωλεθρεύθησαν ἐν πολλοῖς
  πολέµοις ἐπὶ πολὺ σφόδρα καὶ ᾐχµαλωτεύθησαν εἰς γῆν οὐκ ἰδίαν, καὶ ὁ ναὸς τοῦ
  θεοῦ αὐτῶν ἐγενήθη εἰς ἔδαφος, καὶ αἱ πόλεις αὐτῶν ἐκρατήθησαν ὑπὸ τῶν
  ὑπεναντίων. <span style="color:#b00e23">(19)</span> καὶ νῦν ἐπιστρέψαντες ἐπὶ
  τὸν θεὸν αὐτῶν ἀνέβησαν ἐκ τῆς διασπορᾶς, οὗ διεσπάρησαν ἐκεῖ, καὶ κατέσχον
  τὴν Ιερουσαληµ, οὗ τὸ ἁγίασµα αὐτῶν, καὶ κατῳκίσθησαν ἐν τῇ ὀρεινῇ, ὅτι ἦν
  ἔρηµος. <span style="color:#b00e23">(20)</span> καὶ νῦν, δέσποτα κύριε, εἰ
  µὲν ἔστιν ἀγνόηµα ἐν τῷ λαῷ τούτῳ καὶ ἁµαρτάνουσιν εἰς τὸν θεὸν αὐτῶν καὶ
  ἐπισκεψόµεθα ὅτι ἔστιν ἐν αὐτοῖς σκάνδαλον τοῦτο, καὶ ἀναβησόµεθα καὶ
  ἐκπολεµήσοµεν αὐτούς· <span style="color:#b00e23">(21)</span> εἰ δ’ οὐκ ἔστιν
  ἀνοµία ἐν τῷ ἔθνει αὐτῶν, παρελθέτω δὴ ὁ κύριός µου, µήποτε ὑπερασπίσῃ ὁ
  κύριος αὐτῶν καὶ ὁ θεὸς αὐτῶν ὑπὲρ αὐτῶν, καὶ ἐσόµεθα εἰς ὀνειδισµὸν ἐναντίον
  πάσης τῆς γῆς. — <span style="color:#b00e23">(22)</span> καὶ ἐγένετο ὡς
  ἐπαύσατο Αχιωρ λαλῶν τοὺς λόγους τούτους, καὶ ἐγόγγυσεν πᾶς ὁ λαὸς ὁ κυκλῶν
  τὴν σκηνὴν καὶ περιεστώς, καὶ εἶπαν οἱ µεγιστᾶνες Ολοφέρνου καὶ πάντες οἱ
  κατοικοῦντες τὴν παραλίαν καὶ τὴν Μωαβ συγκόψαι αὐτόν <span style=
  "color:#b00e23">(23)</span> Οὐ γὰρ φοβηθησόµεθα ἀπὸ υἱῶν Ισραηλ, ἰδοὺ γὰρ
  λαὸς ἐν ᾧ οὐκ ἔστιν δύναµις οὐδὲ κράτος εἰς παράταξιν ἰσχυράν· <span style=
  "color:#b00e23">(24)</span> διὸ δὴ ἀναβησόµεθα, καὶ ἔσονται εἰς κατάβρωσιν
  πάσης τῆς στρατιᾶς σου, δέσποτα Ολοφέρνη. —
  <h3 id="judith6">6</h3><span style="color:#b00e23">(1)</span> καὶ ὡς
  κατέπαυσεν ὁ θόρυβος τῶν ἀνδρῶν τῶν κύκλῳ τῆς συνεδρίας, καὶ εἶπεν Ολοφέρνης
  ἀρχιστράτηγος δυνάµεως Ασσουρ πρὸς Αχιωρ ἐναντίον παντὸς τοῦ δήµου ἀλλοφύλων
  καὶ πρὸς πάντας υἱοὺς Μωαβ <span style="color:#b00e23">(2)</span> Καὶ τίς εἶ
  σύ, Αχιωρ καὶ οἱ µισθωτοὶ τοῦ Εφραιµ, ὅτι ἐπροφήτευσας ἐν ἡµῖν καθὼς σήµερον
  καὶ εἶπας τὸ γένος Ισραηλ µὴ πολεµῆσαι, ὅτι ὁ θεὸς αὐτῶν ὑπερασπιεῖ αὐτῶν;
  καὶ τίς θεὸς εἰ µὴ Ναβουχοδονοσορ; οὗτος ἀποστελεῖ τὸ κράτος αὐτοῦ καὶ
  ἐξολεθρεύσει αὐτοὺς ἀπὸ προσώπου τῆς γῆς, καὶ οὐ ῥύσεται αὐτοὺς ὁ θεὸς αὐτῶν·
  <span style="color:#b00e23">(3)</span> ἀλλ’ ἡµεῖς οἱ δοῦλοι αὐτοῦ πατάξοµεν
  αὐτοὺς ὡς ἄνθρωπον ἕνα, καὶ οὐχ ὑποστήσονται τὸ κράτος τῶν ἵππων ἡµῶν.
  <span style="color:#b00e23">(4)</span> κατακαύσοµεν γὰρ αὐτοὺς ἐν αὐτοῖς, καὶ
  τὰ ὄρη αὐτῶν µεθυσθήσεται ἐν τῷ αἵµατι αὐτῶν, καὶ τὰ πεδία αὐτῶν πληρωθήσεται
  τῶν νεκρῶν αὐτῶν, καὶ οὐκ ἀντιστήσεται τὸ ἴχνος τῶν ποδῶν αὐτῶν κατὰ πρόσωπον
  ἡµῶν, ἀλλὰ ἀπωλείᾳ ἀπολοῦνται, λέγει ὁ βασιλεὺς Ναβουχοδονοσορ ὁ κύριος πάσης
  τῆς γῆς· εἶπεν γάρ, οὐ µαταιωθήσεται τὰ ῥήµατα τῶν λόγων αὐτοῦ. <span style=
  "color:#b00e23">(5)</span> σὺ δέ, Αχιωρ µισθωτὲ τοῦ Αµµων, ὃς ἐλάλησας τοὺς
  λόγους τούτους ἐν ἡµέρᾳ ἀδικίας σου, οὐκ ὄψει ἔτι τὸ πρόσωπόν µου ἀπὸ τῆς
  ἡµέρας ταύτης, ἕως οὗ ἐκδικήσω τὸ γένος τῶν ἐξ Αἰγύπτου· <span style=
  "color:#b00e23">(6)</span> καὶ τότε διελεύσεται ὁ σίδηρος τῆς στρατιᾶς µου
  καὶ ὁ λαὸς τῶν θεραπόντων µου τὰς πλευράς σου, καὶ πεσῇ ἐν τοῖς τραυµατίαις
  αὐτῶν, ὅταν ἐπιστρέψω. <span style="color:#b00e23">(7)</span> καὶ
  ἀποκαταστήσουσίν σε οἱ δοῦλοί µου εἰς τὴν ὀρεινὴν καὶ θήσουσίν σε ἐν µιᾷ τῶν
  πόλεων τῶν ἀναβάσεων, <span style="color:#b00e23">(8)</span> καὶ οὐκ ἀπολῇ
  ἕως οὗ ἐξολεθρευθῇς µετ’ αὐτῶν. <span style="color:#b00e23">(9)</span> καὶ
  εἴπερ ἐλπίζεις τῇ καρδίᾳ σου ὅτι οὐ συλληµφθήσονται, µὴ συµπεσέτω σου τὸ
  πρόσωπον· ἐλάλησα, καὶ οὐδὲν διαπεσεῖται τῶν ῥηµάτων µου. — <span style=
  "color:#b00e23">(10)</span> καὶ προσέταξεν Ολοφέρνης τοῖς δούλοις αὐτοῦ, οἳ
  ἦσαν παρεστηκότες ἐν τῇ σκηνῇ αὐτοῦ, συλλαβεῖν τὸν Αχιωρ καὶ ἀποκαταστῆσαι
  αὐτὸν εἰς Βαιτυλουα καὶ παραδοῦναι εἰς χεῖρας υἱῶν Ισραηλ. <span style=
  "color:#b00e23">(11)</span> καὶ συνέλαβον αὐτὸν οἱ δοῦλοι αὐτοῦ καὶ ἤγαγον
  αὐτὸν ἔξω τῆς παρεµβολῆς εἰς τὸ πεδίον καὶ ἀπῆραν ἐκ µέσου τῆς πεδινῆς εἰς
  τὴν ὀρεινὴν καὶ παρεγένοντο ἐπὶ τὰς πηγάς, αἳ ἦσαν ὑποκάτω Βαιτυλουα.
  <span style="color:#b00e23">(12)</span> καὶ ὡς εἶδαν αὐτοὺς οἱ ἄνδρες τῆς
  πόλεως ἐπὶ τὴν κορυφὴν τοῦ ὄρους, ἀνέλαβον τὰ ὅπλα αὐτῶν καὶ ἀπῆλθον ἔξω τῆς
  πόλεως ἐπὶ τὴν κορυφὴν τοῦ ὄρους, καὶ πᾶς ἀνὴρ σφενδονήτης διεκράτησαν τὴν
  ἀνάβασιν αὐτῶν καὶ ἔβαλλον ἐν λίθοις ἐπ’ αὐτούς. <span style=
  "color:#b00e23">(13)</span> καὶ ὑποδύσαντες ὑποκάτω τοῦ ὄρους ἔδησαν τὸν
  Αχιωρ καὶ ἀφῆκαν ἐρριµµένον ὑπὸ τὴν ῥίζαν τοῦ ὄρους καὶ ἀπῴχοντο πρὸς τὸν
  κύριον αὐτῶν. <span style="color:#b00e23">(14)</span> καταβάντες δὲ οἱ υἱοὶ
  Ισραηλ ἐκ τῆς πόλεως αὐτῶν ἐπέστησαν αὐτῷ καὶ λύσαντες αὐτὸν ἀπήγαγον εἰς τὴν
  Βαιτυλουα καὶ κατέστησαν αὐτὸν ἐπὶ τοὺς ἄρχοντας τῆς πόλεως αὐτῶν,
  <span style="color:#b00e23">(15)</span> οἳ ἦσαν ἐν ταῖς ἡµέραις ἐκείναις,
  Οζιας ὁ τοῦ Μιχα ἐκ τῆς φυλῆς Συµεων καὶ Χαβρις ὁ τοῦ Γοθονιηλ καὶ Χαρµις
  υἱὸς Μελχιηλ. <span style="color:#b00e23">(16)</span> καὶ συνεκάλεσαν πάντας
  τοὺς πρεσβυτέρους τῆς πόλεως, καὶ συνέδραµον πᾶς νεανίσκος αὐτῶν καὶ αἱ
  γυναῖκες εἰς τὴν ἐκκλησίαν, καὶ ἔστησαν τὸν Αχιωρ ἐν µέσῳ παντὸς τοῦ λαοῦ
  αὐτῶν, καὶ ἐπηρώτησεν αὐτὸν Οζιας τὸ συµβεβηκός. <span style=
  "color:#b00e23">(17)</span> καὶ ἀποκριθεὶς ἀπήγγειλεν αὐτοῖς τὰ ῥήµατα τῆς
  συνεδρίας Ολοφέρνου καὶ πάντα τὰ ῥήµατα, ὅσα ἐλάλησεν ἐν µέσῳ τῶν ἀρχόντων
  υἱῶν Ασσουρ, καὶ ὅσα ἐµεγαλορρηµόνησεν Ολοφέρνης εἰς τὸν οἶκον Ισραηλ.
  <span style="color:#b00e23">(18)</span> καὶ πεσόντες ὁ λαὸς προσεκύνησαν τῷ
  θεῷ καὶ ἐβόησαν λέγοντες <span style="color:#b00e23">(19)</span> Κύριε ὁ θεὸς
  τοῦ οὐρανοῦ, κάτιδε ἐπὶ τὰς ὑπερηφανίας αὐτῶν καὶ ἐλέησον τὴν ταπείνωσιν τοῦ
  γένους ἡµῶν καὶ ἐπίβλεψον ἐπὶ τὸ πρόσωπον τῶν ἡγιασµένων σοι ἐν τῇ ἡµέρᾳ
  ταύτῃ. <span style="color:#b00e23">(20)</span> καὶ παρεκάλεσαν τὸν Αχιωρ καὶ
  ἐπῄνεσαν αὐτὸν σφόδρα, <span style="color:#b00e23">(21)</span> καὶ παρέλαβεν
  αὐτὸν Οζιας ἐκ τῆς ἐκκλησίας εἰς οἶκον αὐτοῦ καὶ ἐποίησεν πότον τοῖς
  πρεσβυτέροις, καὶ ἐπεκαλέσαντο τὸν θεὸν Ισραηλ εἰς βοήθειαν ὅλην τὴν νύκτα
  ἐκείνην.
  <h3 id="judith7">7</h3><span style="color:#b00e23">(1)</span> Τῇ δὲ ἐπαύριον
  παρήγγειλεν Ολοφέρνης πάσῃ τῇ στρατιᾷ αὐτοῦ καὶ παντὶ τῷ λαῷ αὐτοῦ, οἳ
  παρεγένοντο ἐπὶ τὴν συµµαχίαν αὐτοῦ, ἀναζευγνύειν ἐπὶ Βαιτυλουα καὶ τὰς
  ἀναβάσεις τῆς ὀρεινῆς προκαταλαµβάνεσθαι καὶ ποιεῖν πόλεµον πρὸς τοὺς υἱοὺς
  Ισραηλ. <span style="color:#b00e23">(2)</span> καὶ ἀνέζευξεν ἐν τῇ ἡµέρᾳ
  ἐκείνῃ πᾶς ἀνὴρ δυνατὸς αὐτῶν· καὶ ἡ δύναµις αὐτῶν ἀνδρῶν πολεµιστῶν χιλιάδες
  πεζῶν ἑκατὸν ἑβδοµήκοντα καὶ ἱππέων χιλιάδες δέκα δύο χωρὶς τῆς ἀποσκευῆς καὶ
  τῶν ἀνδρῶν, οἳ ἦσαν πεζοὶ ἐν αὐτοῖς, πλῆθος πολὺ σφόδρα. <span style=
  "color:#b00e23">(3)</span> καὶ παρενέβαλον ἐν τῷ αὐλῶνι πλησίον Βαιτυλουα ἐπὶ
  τῆς πηγῆς καὶ παρέτειναν εἰς εὖρος ἐπὶ Δωθαϊµ ἕως Βελβαιµ καὶ εἰς µῆκος ἀπὸ
  Βαιτυλουα ἕως Κυαµωνος, ἥ ἐστιν ἀπέναντι τοῦ Εσδρηλων. <span style=
  "color:#b00e23">(4)</span> οἱ δὲ υἱοὶ Ισραηλ, ὡς εἶδον αὐτῶν τὸ πλῆθος,
  ἐταράχθησαν σφόδρα καὶ εἶπαν ἕκαστος πρὸς τὸν πλησίον αὐτοῦ Νῦν ἐκλείξουσιν
  οὗτοι τὸ πρόσωπον τῆς γῆς πάσης, καὶ οὔτε τὰ ὄρη τὰ ὑψηλὰ οὔτε αἱ φάραγγες
  οὔτε οἱ βουνοὶ ὑποστήσονται τὸ βάρος αὐτῶν. <span style=
  "color:#b00e23">(5)</span> καὶ ἀναλαβόντες ἕκαστος τὰ σκεύη τὰ πολεµικὰ αὐτῶν
  καὶ ἀνακαύσαντες πυρὰς ἐπὶ τοὺς πύργους αὐτῶν ἔµενον φυλάσσοντες ὅλην τὴν
  νύκτα ἐκείνην. <span style="color:#b00e23">(6)</span> τῇ δὲ ἡµέρᾳ τῇ δευτέρᾳ
  ἐξήγαγεν Ολοφέρνης πᾶσαν τὴν ἵππον αὐτοῦ κατὰ πρόσωπον τῶν υἱῶν Ισραηλ, οἳ
  ἦσαν ἐν Βαιτυλουα, <span style="color:#b00e23">(7)</span> καὶ ἐπεσκέψατο τὰς
  ἀναβάσεις τῆς πόλεως αὐτῶν καὶ τὰς πηγὰς τῶν ὑδάτων ἐφώδευσεν καὶ
  προκατελάβετο αὐτὰς καὶ ἐπέστησεν αὐταῖς παρεµβολὰς ἀνδρῶν πολεµιστῶν, καὶ
  αὐτὸς ἀνέζευξεν εἰς τὸν λαὸν αὐτοῦ. — <span style="color:#b00e23">(8)</span>
  καὶ προσελθόντες αὐτῷ πάντες ἄρχοντες υἱῶν Ησαυ καὶ πάντες οἱ ἡγούµενοι τοῦ
  λαοῦ Μωαβ καὶ οἱ στρατηγοὶ τῆς παραλίας εἶπαν <span style=
  "color:#b00e23">(9)</span> Ἀκουσάτω δὴ λόγον ὁ δεσπότης ἡµῶν, ἵνα µὴ γένηται
  θραῦσµα ἐν τῇ δυνάµει σου. <span style="color:#b00e23">(10)</span> ὁ γὰρ λαὸς
  οὗτος τῶν υἱῶν Ισραηλ οὐ πέποιθαν ἐπὶ τοῖς δόρασιν αὐτῶν, ἀλλ’ ἐπὶ τοῖς ὕψεσι
  τῶν ὀρέων, ἐν οἷς αὐτοὶ ἐνοικοῦσιν ἐν αὐτοῖς· οὐ γάρ ἐστιν εὐχερὲς προσβῆναι
  ταῖς κορυφαῖς τῶν ὀρέων αὐτῶν. <span style="color:#b00e23">(11)</span> καὶ
  νῦν, δέσποτα, µὴ πολέµει πρὸς αὐτοὺς καθὼς γίνεται πόλεµος παρατάξεως, καὶ οὐ
  πεσεῖται ἐκ τοῦ λαοῦ σου ἀνὴρ εἷς. <span style="color:#b00e23">(12)</span>
  ἀνάµεινον ἐπὶ τῆς παρεµβολῆς σου διαφυλάσσων πάντα ἄνδρα ἐκ τῆς δυνάµεώς σου,
  καὶ ἐπικρατησάτωσαν οἱ παῖδές σου τῆς πηγῆς τοῦ ὕδατος, ἣ ἐκπορεύεται ἐκ τῆς
  ῥίζης τοῦ ὄρους, <span style="color:#b00e23">(13)</span> διότι ἐκεῖθεν
  ὑδρεύονται πάντες οἱ κατοικοῦντες Βαιτυλουα, καὶ ἀνελεῖ αὐτοὺς ἡ δίψα, καὶ
  ἐκδώσουσι τὴν πόλιν αὐτῶν· καὶ ἡµεῖς καὶ ὁ λαὸς ἡµῶν ἀναβησόµεθα ἐπὶ τὰς
  πλησίον κορυφὰς τῶν ὀρέων καὶ παρεµβαλοῦµεν ἐπ’ αὐταῖς εἰς προφυλακὴν τοῦ µὴ
  ἐξελθεῖν ἐκ τῆς πόλεως ἄνδρα ἕνα. <span style="color:#b00e23">(14)</span> καὶ
  τακήσονται ἐν τῷ λιµῷ αὐτοὶ καὶ αἱ γυναῖκες αὐτῶν καὶ τὰ τέκνα αὐτῶν, καὶ
  πρὶν ἐλθεῖν τὴν ῥοµφαίαν ἐπ’ αὐτοὺς καταστρωθήσονται ἐν ταῖς πλατείαις τῆς
  οἰκήσεως αὐτῶν. <span style="color:#b00e23">(15)</span> καὶ ἀνταποδώσεις
  αὐτοῖς ἀνταπόδοµα πονηρὸν ἀνθ’ ὧν ἐστασίασαν καὶ οὐκ ἀπήντησαν τῷ προσώπῳ σου
  ἐν εἰρήνῃ. — <span style="color:#b00e23">(16)</span> καὶ ἤρεσαν οἱ λόγοι
  αὐτῶν ἐνώπιον Ολοφέρνου καὶ ἐνώπιον πάντων τῶν θεραπόντων αὐτοῦ, καὶ συνέταξε
  ποιεῖν καθὰ ἐλάλησαν. <span style="color:#b00e23">(17)</span> καὶ ἀπῆρεν
  παρεµβολὴ υἱῶν Αµµων καὶ µετ’ αὐτῶν χιλιάδες πέντε υἱῶν Ασσουρ καὶ
  παρενέβαλον ἐν τῷ αὐλῶνι καὶ προκατελάβοντο τὰ ὕδατα καὶ τὰς πηγὰς τῶν ὑδάτων
  τῶν υἱῶν Ισραηλ. <span style="color:#b00e23">(18)</span> καὶ ἀνέβησαν οἱ υἱοὶ
  Ησαυ καὶ οἱ υἱοὶ Αµµων καὶ παρενέβαλον ἐν τῇ ὀρεινῇ ἀπέναντι Δωθαϊµ. καὶ
  ἀπέστειλαν ἐξ αὐτῶν πρὸς νότον καὶ ἀπηλιώτην ἀπέναντι Εγρεβηλ, ἥ ἐστιν
  πλησίον Χους, ἥ ἐστιν ἐπὶ τοῦ χειµάρρου Μοχµουρ. καὶ ἡ λοιπὴ στρατιὰ τῶν
  Ἀσσυρίων παρενέβαλον ἐν τῷ πεδίῳ καὶ ἐκάλυψαν πᾶν τὸ πρόσωπον τῆς γῆς, καὶ αἱ
  σκηναὶ καὶ αἱ ἀπαρτίαι αὐτῶν κατεστρατοπέδευσαν ἐν ὄχλῳ πολλῷ καὶ ἦσαν εἰς
  πλῆθος πολὺ σφόδρα. <span style="color:#b00e23">(19)</span> Καὶ οἱ υἱοὶ
  Ισραηλ ἀνεβόησαν πρὸς κύριον θεὸν αὐτῶν, ὅτι ὠλιγοψύχησεν τὸ πνεῦµα αὐτῶν,
  ὅτι ἐκύκλωσαν πάντες οἱ ἐχθροὶ αὐτῶν καὶ οὐκ ἦν διαφυγεῖν ἐκ µέσου αὐτῶν.
  <span style="color:#b00e23">(20)</span> καὶ ἔµεινεν κύκλῳ αὐτῶν πᾶσα
  παρεµβολὴ Ασσουρ, οἱ πεζοὶ καὶ ἅρµατα καὶ οἱ ἱππεῖς αὐτῶν, ἡµέρας τριάκοντα
  τέσσαρας. καὶ ἐξέλιπεν πάντας τοὺς κατοικοῦντας Βαιτυλουα πάντα τὰ ἀγγεῖα
  αὐτῶν τῶν ὑδάτων, <span style="color:#b00e23">(21)</span> καὶ οἱ λάκκοι
  ἐξεκενοῦντο, καὶ οὐκ εἶχον πιεῖν εἰς πλησµονὴν ὕδωρ ἡµέραν µίαν, ὅτι ἐν µέτρῳ
  ἐδίδοσαν αὐτοῖς πιεῖν. <span style="color:#b00e23">(22)</span> καὶ ἠθύµησεν
  τὰ νήπια αὐτῶν, καὶ αἱ γυναῖκες καὶ οἱ νεανίσκοι ἐξέλιπον ἀπὸ τῆς δίψης καὶ
  ἔπιπτον ἐν ταῖς πλατείαις τῆς πόλεως καὶ ἐν ταῖς διόδοις τῶν πυλῶν, καὶ οὐκ
  ἦν κραταίωσις ἔτι ἐν αὐτοῖς. — <span style="color:#b00e23">(23)</span> καὶ
  ἐπισυνήχθησαν πᾶς ὁ λαὸς ἐπὶ Οζιαν καὶ τοὺς ἄρχοντας τῆς πόλεως, οἱ νεανίσκοι
  καὶ αἱ γυναῖκες καὶ τὰ παιδία, καὶ ἀνεβόησαν φωνῇ µεγάλῃ καὶ εἶπαν ἐναντίον
  πάντων τῶν πρεσβυτέρων <span style="color:#b00e23">(24)</span> Κρίναι ὁ θεὸς
  ἀνὰ µέσον ὑµῶν καὶ ἡµῶν, ὅτι ἐποιήσατε ἐν ἡµῖν ἀδικίαν µεγάλην οὐ λαλήσαντες
  εἰρηνικὰ µετὰ υἱῶν Ασσουρ. <span style="color:#b00e23">(25)</span> καὶ νῦν
  οὐκ ἔστιν ὁ βοηθὸς ἡµῶν, ἀλλὰ πέπρακεν ἡµᾶς ὁ θεὸς εἰς τὰς χεῖρας αὐτῶν τοῦ
  καταστρωθῆναι ἐναντίον αὐτῶν ἐν δίψῃ καὶ ἀπωλείᾳ µεγάλῃ. <span style=
  "color:#b00e23">(26)</span> καὶ νῦν ἐπικαλέσασθε αὐτοὺς καὶ ἔκδοσθε τὴν πόλιν
  πᾶσαν εἰς προνοµὴν τῷ λαῷ Ολοφέρνου καὶ πάσῃ τῇ δυνάµει αὐτοῦ. <span style=
  "color:#b00e23">(27)</span> κρεῖσσον γὰρ ἡµῖν γενηθῆναι αὐτοῖς εἰς διαρπαγήν·
  ἐσόµεθα γὰρ εἰς δούλους, καὶ ζήσεται ἡ ψυχὴ ἡµῶν, καὶ οὐκ ὀψόµεθα τὸν θάνατον
  τῶν νηπίων ἡµῶν ἐν ὀφθαλµοῖς ἡµῶν καὶ τὰς γυναῖκας καὶ τὰ τέκνα ἡµῶν
  ἐκλειπούσας τὰς ψυχὰς αὐτῶν. <span style="color:#b00e23">(28)</span>
  µαρτυρόµεθα ὑµῖν τὸν οὐρανὸν καὶ τὴν γῆν καὶ τὸν θεὸν ἡµῶν καὶ κύριον τῶν
  πατέρων ἡµῶν, ὃς ἐκδικεῖ ἡµᾶς κατὰ τὰς ἁµαρτίας ἡµῶν καὶ κατὰ τὰ ἁµαρτήµατα
  τῶν πατέρων ἡµῶν, ἵνα µὴ ποιήσῃ κατὰ τὰ ῥήµατα ταῦτα ἐν τῇ ἡµέρᾳ τῇ σήµερον.
  <span style="color:#b00e23">(29)</span> καὶ ἐγένετο κλαυθµὸς µέγας ἐν µέσῳ
  τῆς ἐκκλησίας πάντων ὁµοθυµαδόν, καὶ ἐβόησαν πρὸς κύριον τὸν θεὸν φωνῇ
  µεγάλῃ. — <span style="color:#b00e23">(30)</span> καὶ εἶπεν πρὸς αὐτοὺς Οζιας
  Θαρσεῖτε, ἀδελφοί, διακαρτερήσωµεν ἔτι πέντε ἡµέρας, ἐν αἷς ἐπιστρέψει κύριος
  ὁ θεὸς ἡµῶν τὸ ἔλεος αὐτοῦ ἐφ’ ἡµᾶς, οὐ γὰρ ἐγκαταλείψει ἡµᾶς εἰς τέλος·
  <span style="color:#b00e23">(31)</span> ἐὰν δὲ διέλθωσιν αὗται καὶ µὴ ἔλθῃ
  ἐφ’ ἡµᾶς βοήθεια, ποιήσω κατὰ τὰ ῥήµατα ὑµῶν. <span style=
  "color:#b00e23">(32)</span> καὶ ἐσκόρπισεν τὸν λαὸν εἰς τὴν ἑαυτοῦ
  παρεµβολήν, καὶ ἐπὶ τὰ τείχη καὶ τοὺς πύργους τῆς πόλεως αὐτῶν ἀπῆλθον καὶ
  τὰς γυναῖκας καὶ τὰ τέκνα εἰς τοὺς οἴκους αὐτῶν ἀπέστειλαν· καὶ ἦσαν ἐν
  ταπεινώσει πολλῇ ἐν τῇ πόλει.
  <h3 id="judith8">8</h3><span style="color:#b00e23">(1)</span> Καὶ ἤκουσεν ἐν
  ἐκείναις ταῖς ἡµέραις Ιουδιθ θυγάτηρ Μεραρι υἱοῦ Ωξ υἱοῦ Ιωσηφ υἱοῦ Οζιηλ
  υἱοῦ Ελκια υἱοῦ Ανανιου υἱοῦ Γεδεων υἱοῦ Ραφαϊν υἱοῦ Αχιτωβ υἱοῦ Ηλιου υἱοῦ
  Χελκιου υἱοῦ Ελιαβ υἱοῦ Ναθαναηλ υἱοῦ Σαλαµιηλ υἱοῦ Σαρασαδαι υἱοῦ Ισραηλ.
  <span style="color:#b00e23">(2)</span> καὶ ὁ ἀνὴρ αὐτῆς Μανασσης τῆς φυλῆς
  αὐτῆς καὶ τῆς πατριᾶς αὐτῆς· καὶ ἀπέθανεν ἐν ἡµέραις θερισµοῦ κριθῶν·
  <span style="color:#b00e23">(3)</span> ἐπέστη γὰρ ἐπὶ τοὺς δεσµεύοντας τὰ
  δράγµατα ἐν τῷ πεδίῳ, καὶ ὁ καύσων ἦλθεν ἐπὶ τὴν κεφαλὴν αὐτοῦ, καὶ ἔπεσεν
  ἐπὶ τὴν κλίνην αὐτοῦ καὶ ἐτελεύτησεν ἐν Βαιτυλουα τῇ πόλει αὐτοῦ, καὶ ἔθαψαν
  αὐτὸν µετὰ τῶν πατέρων αὐτοῦ ἐν τῷ ἀγρῷ τῷ ἀνὰ µέσον Δωθαϊµ καὶ Βαλαµων.
  <span style="color:#b00e23">(4)</span> καὶ ἦν Ιουδιθ ἐν τῷ οἴκῳ αὐτῆς
  χηρεύουσα ἔτη τρία καὶ µῆνας τέσσαρας. <span style="color:#b00e23">(5)</span>
  καὶ ἐποίησεν ἑαυτῇ σκηνὴν ἐπὶ τοῦ δώµατος τοῦ οἴκου αὐτῆς καὶ ἐπέθηκεν ἐπὶ
  τὴν ὀσφὺν αὐτῆς σάκκον, καὶ ἦν ἐπ’ αὐτῆς τὰ ἱµάτια τῆς χηρεύσεως αὐτῆς.
  <span style="color:#b00e23">(6)</span> καὶ ἐνήστευε πάσας τὰς ἡµέρας τῆς
  χηρεύσεως αὐτῆς χωρὶς προσαββάτων καὶ σαββάτων καὶ προνουµηνιῶν καὶ νουµηνιῶν
  καὶ ἑορτῶν καὶ χαρµοσυνῶν οἴκου Ισραηλ. <span style=
  "color:#b00e23">(7)</span> καὶ ἦν καλὴ τῷ εἴδει καὶ ὡραία τῇ ὄψει σφόδρα· καὶ
  ὑπελίπετο αὐτῇ Μανασσης ὁ ἀνὴρ αὐτῆς χρυσίον καὶ ἀργύριον καὶ παῖδας καὶ
  παιδίσκας καὶ κτήνη καὶ ἀγρούς, καὶ ἔµενεν ἐπ’ αὐτῶν. <span style=
  "color:#b00e23">(8)</span> καὶ οὐκ ἦν ὃς ἐπήνεγκεν αὐτῇ ῥῆµα πονηρόν, ὅτι
  ἐφοβεῖτο τὸν θεὸν σφόδρα. — <span style="color:#b00e23">(9)</span> καὶ
  ἤκουσεν τὰ ῥήµατα τοῦ λαοῦ τὰ πονηρὰ ἐπὶ τὸν ἄρχοντα, ὅτι ὠλιγοψύχησαν ἐν τῇ
  σπάνει τῶν ὑδάτων, καὶ ἤκουσεν πάντας τοὺς λόγους Ιουδιθ, οὓς ἐλάλησεν πρὸς
  αὐτοὺς Οζιας, ὡς ὤµοσεν αὐτοῖς παραδώσειν τὴν πόλιν µετὰ ἡµέρας πέντε τοῖς
  Ἀσσυρίοις· <span style="color:#b00e23">(10)</span> καὶ ἀποστείλασα τὴν ἅβραν
  αὐτῆς τὴν ἐφεστῶσαν πᾶσιν τοῖς ὑπάρχουσιν αὐτῆς ἐκάλεσεν Χαβριν καὶ Χαρµιν
  τοὺς πρεσβυτέρους τῆς πόλεως αὐτῆς, <span style="color:#b00e23">(11)</span>
  καὶ ἦλθον πρὸς αὐτήν, καὶ εἶπεν πρὸς αὐτούς Ἀκούσατε δή µου, ἄρχοντες τῶν
  κατοικούντων ἐν Βαιτυλουα· ὅτι οὐκ εὐθὴς ὁ λόγος ὑµῶν, ὃν ἐλαλήσατε ἐναντίον
  τοῦ λαοῦ ἐν τῇ ἡµέρᾳ ταύτῃ καὶ ἐστήσατε τὸν ὅρκον τοῦτον, ὃν ἐλαλήσατε ἀνὰ
  µέσον τοῦ θεοῦ καὶ ὑµῶν καὶ εἴπατε ἐκδώσειν τὴν πόλιν τοῖς ἐχθροῖς ἡµῶν, ἐὰν
  µὴ ἐν αὐταῖς ἐπιστρέψῃ κύριος βοήθειαν ὑµῖν. <span style=
  "color:#b00e23">(12)</span> καὶ νῦν τίνες ἐστὲ ὑµεῖς, οἳ ἐπειράσατε τὸν θεὸν
  ἐν τῇ ἡµέρᾳ τῇ σήµερον καὶ ἵστατε ὑπὲρ τοῦ θεοῦ ἐν µέσῳ υἱῶν ἀνθρώπων;
  <span style="color:#b00e23">(13)</span> καὶ νῦν κύριον παντοκράτορα ἐξετάζετε
  καὶ οὐθὲν ἐπιγνώσεσθε ἕως τοῦ αἰῶνος. <span style="color:#b00e23">(14)</span>
  ὅτι βάθος καρδίας ἀνθρώπου οὐχ εὑρήσετε καὶ λόγους τῆς διανοίας αὐτοῦ οὐ
  διαλήµψεσθε· καὶ πῶς τὸν θεόν, ὃς ἐποίησεν πάντα ταῦτα, ἐρευνήσετε καὶ τὸν
  νοῦν αὐτοῦ ἐπιγνώσεσθε καὶ τὸν λογισµὸν αὐτοῦ κατανοήσετε; µηδαµῶς, ἀδελφοί,
  µὴ παροργίζετε κύριον τὸν θεὸν ἡµῶν. <span style="color:#b00e23">(15)</span>
  ὅτι ἐὰν µὴ βούληται ἐν ταῖς πέντε ἡµέραις βοηθῆσαι ἡµῖν, αὐτὸς ἔχει τὴν
  ἐξουσίαν ἐν αἷς θέλει σκεπάσαι ἡµέραις ἢ καὶ ὀλεθρεῦσαι ἡµᾶς πρὸ προσώπου τῶν
  ἐχθρῶν ἡµῶν. <span style="color:#b00e23">(16)</span> ὑµεῖς δὲ µὴ ἐνεχυράζετε
  τὰς βουλὰς κυρίου τοῦ θεοῦ ἡµῶν, ὅτι οὐχ ὡς ἄνθρωπος ὁ θεὸς ἀπειληθῆναι οὐδ’
  ὡς υἱὸς ἀνθρώπου διαιτηθῆναι. <span style="color:#b00e23">(17)</span> διόπερ
  ἀναµένοντες τὴν παρ’ αὐτοῦ σωτηρίαν ἐπικαλεσώµεθα αὐτὸν εἰς βοήθειαν ἡµῶν,
  καὶ εἰσακούσεται τῆς φωνῆς ἡµῶν, ἐὰν ᾖ αὐτῷ ἀρεστόν. <span style=
  "color:#b00e23">(18)</span> ὅτι οὐκ ἀνέστη ἐν ταῖς γενεαῖς ἡµῶν οὐδέ ἐστιν ἐν
  τῇ ἡµέρᾳ τῇ σήµερον οὔτε φυλὴ οὔτε πατριὰ οὔτε δῆµος οὔτε πόλις ἐξ ἡµῶν, οἳ
  προσκυνοῦσι θεοῖς χειροποιήτοις, καθάπερ ἐγένετο ἐν ταῖς πρότερον ἡµέραις·
  <span style="color:#b00e23">(19)</span> ὧν χάριν ἐδόθησαν εἰς ῥοµφαίαν καὶ
  εἰς διαρπαγὴν οἱ πατέρες ἡµῶν καὶ ἔπεσον πτῶµα µέγα ἐνώπιον τῶν ἐχθρῶν ἡµῶν.
  <span style="color:#b00e23">(20)</span> ἡµεῖς δὲ ἕτερον θεὸν οὐκ ἔγνωµεν πλὴν
  αὐτοῦ· ὅθεν ἐλπίζοµεν ὅτι οὐχ ὑπερόψεται ἡµᾶς οὐδ’ ἀπὸ τοῦ γένους ἡµῶν.
  <span style="color:#b00e23">(21)</span> ὅτι ἐν τῷ ληµφθῆναι ἡµᾶς οὕτως καὶ
  ληµφθήσεται πᾶσα ἡ Ιουδαία, καὶ προνοµευθήσεται τὰ ἅγια ἡµῶν, καὶ ἐκζητήσει
  τὴν βεβήλωσιν αὐτῶν ἐκ τοῦ αἵµατος ἡµῶν <span style=
  "color:#b00e23">(22)</span> καὶ τὸν φόνον τῶν ἀδελφῶν ἡµῶν καὶ τὴν
  αἰχµαλωσίαν τῆς γῆς καὶ τὴν ἐρήµωσιν τῆς κληρονοµίας ἡµῶν ἐπιστρέψει εἰς
  κεφαλὴν ἡµῶν ἐν τοῖς ἔθνεσιν, οὗ ἐὰν δουλεύσωµεν ἐκεῖ, καὶ ἐσόµεθα εἰς
  πρόσκοµµα καὶ εἰς ὄνειδος ἐναντίον τῶν κτωµένων ἡµᾶς. <span style=
  "color:#b00e23">(23)</span> ὅτι οὐ κατευθυνθήσεται ἡ δουλεία ἡµῶν εἰς χάριν,
  ἀλλ’ εἰς ἀτιµίαν θήσει αὐτὴν κύριος ὁ θεὸς ἡµῶν. <span style=
  "color:#b00e23">(24)</span> καὶ νῦν, ἀδελφοί, ἐπιδειξώµεθα τοῖς ἀδελφοῖς
  ἡµῶν, ὅτι ἐξ ἡµῶν κρέµαται ἡ ψυχὴ αὐτῶν, καὶ τὰ ἅγια καὶ ὁ οἶκος καὶ τὸ
  θυσιαστήριον ἐπεστήρισται ἐφ’ ἡµῖν. <span style="color:#b00e23">(25)</span>
  παρὰ ταῦτα πάντα εὐχαριστήσωµεν κυρίῳ τῷ θεῷ ἡµῶν, ὃς πειράζει ἡµᾶς καθὰ καὶ
  τοὺς πατέρας ἡµῶν. <span style="color:#b00e23">(26)</span> µνήσθητε ὅσα
  ἐποίησεν µετὰ Αβρααµ καὶ ὅσα ἐπείρασεν τὸν Ισαακ καὶ ὅσα ἐγένετο τῷ Ιακωβ ἐν
  Μεσοποταµίᾳ τῆς Συρίας ποιµαίνοντι τὰ πρόβατα Λαβαν τοῦ ἀδελφοῦ τῆς µητρὸς
  αὐτοῦ. <span style="color:#b00e23">(27)</span> ὅτι οὐ καθὼς ἐκείνους ἐπύρωσεν
  εἰς ἐτασµὸν τῆς καρδίας αὐτῶν, καὶ ἡµᾶς οὐκ ἐξεδίκησεν, ἀλλ’ εἰς νουθέτησιν
  µαστιγοῖ κύριος τοὺς ἐγγίζοντας αὐτῷ. — <span style=
  "color:#b00e23">(28)</span> καὶ εἶπεν πρὸς αὐτὴν Οζιας Πάντα, ὅσα εἶπας, ἐν
  ἀγαθῇ καρδίᾳ ἐλάλησας, καὶ οὐκ ἔστιν ὃς ἀντιστήσεται τοῖς λόγοις σου·
  <span style="color:#b00e23">(29)</span> ὅτι οὐκ ἐν τῇ σήµερον ἡ σοφία σου
  πρόδηλός ἐστιν, ἀλλ’ ἀπ’ ἀρχῆς ἡµερῶν σου ἔγνω πᾶς ὁ λαὸς τὴν σύνεσίν σου,
  καθότι ἀγαθόν ἐστιν τὸ πλάσµα τῆς καρδίας σου. <span style=
  "color:#b00e23">(30)</span> ἀλλὰ ὁ λαὸς δεδίψηκεν σφόδρα καὶ ἠνάγκασαν ἡµᾶς
  ποιῆσαι καθὰ ἐλαλήσαµεν αὐτοῖς καὶ ἐπαγαγεῖν ἐφ’ ἡµᾶς ὅρκον, ὃν οὐ
  παραβησόµεθα. <span style="color:#b00e23">(31)</span> καὶ νῦν δεήθητι περὶ
  ἡµῶν, ὅτι γυνὴ εὐσεβὴς εἶ, καὶ ἀποστελεῖ κύριος τὸν ὑετὸν εἰς πλήρωσιν τῶν
  λάκκων ἡµῶν, καὶ οὐκ ἐκλείψοµεν ἔτι. <span style="color:#b00e23">(32)</span>
  καὶ εἶπεν πρὸς αὐτοὺς Ιουδιθ Ἀκούσατέ µου, καὶ ποιήσω πρᾶγµα ὃ ἀφίξεται εἰς
  γενεὰς γενεῶν υἱοῖς τοῦ γένους ἡµῶν. <span style="color:#b00e23">(33)</span>
  ὑµεῖς στήσεσθε ἐπὶ τῆς πύλης τὴν νύκτα ταύτην, καὶ ἐξελεύσοµαι ἐγὼ µετὰ τῆς
  ἅβρας µου, καὶ ἐν ταῖς ἡµέραις, µεθ’ ἃς εἴπατε παραδώσειν τὴν πόλιν τοῖς
  ἐχθροῖς ἡµῶν, ἐπισκέψεται κύριος τὸν Ισραηλ ἐν χειρί µου· <span style=
  "color:#b00e23">(34)</span> ὑµεῖς δὲ οὐκ ἐξερευνήσετε τὴν πρᾶξίν µου, οὐ γὰρ
  ἐρῶ ὑµῖν ἕως τοῦ τελεσθῆναι ἃ ἐγὼ ποιῶ. <span style=
  "color:#b00e23">(35)</span> καὶ εἶπεν Οζιας καὶ οἱ ἄρχοντες πρὸς αὐτήν
  Πορεύου εἰς εἰρήνην, καὶ κύριος ὁ θεὸς ἔµπροσθέν σου εἰς ἐκδίκησιν τῶν ἐχθρῶν
  ἡµῶν. <span style="color:#b00e23">(36)</span> καὶ ἀποστρέψαντες ἐκ τῆς σκηνῆς
  ἐπορεύθησαν ἐπὶ τὰς διατάξεις αὐτῶν.
  <h3 id="judith9">9</h3><span style="color:#b00e23">(1)</span> Ιουδιθ δὲ
  ἔπεσεν ἐπὶ πρόσωπον καὶ ἐπέθετο σποδὸν ἐπὶ τὴν κεφαλὴν αὐτῆς καὶ ἐγύµνωσεν ὃν
  ἐνεδεδύκει σάκκον, καὶ ἦν ἄρτι προσφερόµενον ἐν Ιερουσαληµ εἰς τὸν οἶκον τοῦ
  θεοῦ τὸ θυµίαµα τῆς ἑσπέρας ἐκείνης, καὶ ἐβόησεν φωνῇ µεγάλῃ Ιουδιθ πρὸς
  κύριον καὶ εἶπεν <span style="color:#b00e23">(2)</span> Κύριε ὁ θεὸς τοῦ
  πατρός µου Συµεων, ᾧ ἔδωκας ἐν χειρὶ ῥοµφαίαν εἰς ἐκδίκησιν ἀλλογενῶν, οἳ
  ἔλυσαν µήτραν παρθένου εἰς µίασµα καὶ ἐγύµνωσαν µηρὸν εἰς αἰσχύνην καὶ
  ἐβεβήλωσαν µήτραν εἰς ὄνειδος· εἶπας γάρ Οὐχ οὕτως ἔσται, καὶ ἐποίησαν·
  <span style="color:#b00e23">(3)</span> ἀνθ’ ὧν ἔδωκας ἄρχοντας αὐτῶν εἰς
  φόνον καὶ τὴν στρωµνὴν αὐτῶν, ἣ ᾐδέσατο τὴν ἀπάτην αὐτῶν, ἀπατηθεῖσαν εἰς
  αἷµα καὶ ἐπάταξας δούλους ἐπὶ δυνάσταις καὶ δυνάστας ἐπὶ θρόνους αὐτῶν
  <span style="color:#b00e23">(4)</span> καὶ ἔδωκας γυναῖκας αὐτῶν εἰς προνοµὴν
  καὶ θυγατέρας αὐτῶν εἰς αἰχµαλωσίαν καὶ πάντα τὰ σκῦλα αὐτῶν εἰς διαίρεσιν
  υἱῶν ἠγαπηµένων ὑπὸ σοῦ, οἳ καὶ ἐζήλωσαν τὸν ζῆλόν σου καὶ ἐβδελύξαντο µίασµα
  αἵµατος αὐτῶν καὶ ἐπεκαλέσαντό σε εἰς βοηθόν· ὁ θεὸς ὁ θεὸς ὁ ἐµός, καὶ
  εἰσάκουσον ἐµοῦ τῆς χήρας. <span style="color:#b00e23">(5)</span> σὺ γὰρ
  ἐποίησας τὰ πρότερα ἐκείνων καὶ ἐκεῖνα καὶ τὰ µετέπειτα καὶ τὰ νῦν καὶ τὰ
  ἐπερχόµενα διενοήθης, καὶ ἐγενήθησαν ἃ ἐνενοήθης, <span style=
  "color:#b00e23">(6)</span> καὶ παρέστησαν ἃ ἐβουλεύσω καὶ εἶπαν Ἰδοὺ
  πάρεσµεν· πᾶσαι γὰρ αἱ ὁδοί σου ἕτοιµοι, καὶ ἡ κρίσις σου ἐν προγνώσει.
  <span style="color:#b00e23">(7)</span> ἰδοὺ γὰρ Ἀσσύριοι ἐπληθύνθησαν ἐν
  δυνάµει αὐτῶν, ὑψώθησαν ἐφ’ ἵππῳ καὶ ἀναβάτῃ, ἐγαυρίασαν ἐν βραχίονι πεζῶν,
  ἤλπισαν ἐν ἀσπίδι καὶ ἐν γαίσῳ καὶ τόξῳ καὶ σφενδόνῃ καὶ οὐκ ἔγνωσαν ὅτι σὺ
  εἶ κύριος συντρίβων πολέµους. <span style="color:#b00e23">(8)</span> κύριος
  ὄνοµά σοι· σὺ ῥάξον αὐτῶν τὴν ἰσχὺν ἐν δυνάµει σου καὶ κάταξον τὸ κράτος
  αὐτῶν ἐν τῷ θυµῷ σου· ἐβουλεύσαντο γὰρ βεβηλῶσαι τὰ ἅγιά σου, µιᾶναι τὸ
  σκήνωµα τῆς καταπαύσεως τοῦ ὀνόµατος τῆς δόξης σου, καταβαλεῖν σιδήρῳ κέρας
  θυσιαστηρίου σου. <span style="color:#b00e23">(9)</span> βλέψον εἰς
  ὑπερηφανίαν αὐτῶν, ἀπόστειλον τὴν ὀργήν σου εἰς κεφαλὰς αὐτῶν, δὸς ἐν χειρί
  µου τῆς χήρας ὃ διενοήθην κράτος. <span style="color:#b00e23">(10)</span>
  πάταξον δοῦλον ἐκ χειλέων ἀπάτης µου ἐπ’ ἄρχοντι καὶ ἄρχοντα ἐπὶ θεράποντι
  αὐτοῦ, θραῦσον αὐτῶν τὸ ἀνάστεµα ἐν χειρὶ θηλείας. <span style=
  "color:#b00e23">(11)</span> οὐ γὰρ ἐν πλήθει τὸ κράτος σου, οὐδὲ ἡ δυναστεία
  σου ἐν ἰσχύουσιν, ἀλλὰ ταπεινῶν εἶ θεός, ἐλαττόνων εἶ βοηθός, ἀντιλήµπτωρ
  ἀσθενούντων, ἀπεγνωσµένων σκεπαστής, ἀπηλπισµένων σωτήρ. <span style=
  "color:#b00e23">(12)</span> ναὶ ναὶ ὁ θεὸς τοῦ πατρός µου καὶ θεὸς
  κληρονοµίας Ισραηλ, δέσποτα τῶν οὐρανῶν καὶ τῆς γῆς, κτίστα τῶν ὑδάτων,
  βασιλεῦ πάσης κτίσεώς σου, σὺ εἰσάκουσον τῆς δεήσεώς µου <span style=
  "color:#b00e23">(13)</span> καὶ δὸς λόγον µου καὶ ἀπάτην εἰς τραῦµα καὶ
  µώλωπα αὐτῶν, οἳ κατὰ τῆς διαθήκης σου καὶ οἴκου ἡγιασµένου σου καὶ κορυφῆς
  Σιων καὶ οἴκου κατασχέσεως υἱῶν σου ἐβουλεύσαντο σκληρά. <span style=
  "color:#b00e23">(14)</span> καὶ ποίησον ἐπὶ παντὸς ἔθνους σου καὶ πάσης φυλῆς
  ἐπίγνωσιν τοῦ εἰδῆσαι ὅτι σὺ εἶ ὁ θεὸς θεὸς πάσης δυνάµεως καὶ κράτους καὶ
  οὐκ ἔστιν ἄMος ὑπερασπίζων τοῦ γένους Ισραηλ εἰ µὴ σύ.
  <h3 id="judith10">10</h3><span style="color:#b00e23">(1)</span> Καὶ ἐγένετο
  ὡς ἐπαύσατο βοῶσα πρὸς τὸν θεὸν Ισραηλ καὶ συνετέλεσεν πάντα τὰ ῥήµατα ταῦτα,
  <span style="color:#b00e23">(2)</span> καὶ ἀνέστη ἀπὸ τῆς πτώσεως καὶ
  ἐκάλεσεν τὴν ἅβραν αὐτῆς καὶ κατέβη εἰς τὸν οἶκον, ἐν ᾧ διέτριβεν ἐν αὐτῷ ἐν
  ταῖς ἡµέραις τῶν σαββάτων καὶ ἐν ταῖς ἑορταῖς αὐτῆς, <span style=
  "color:#b00e23">(3)</span> καὶ περιείλατο τὸν σάκκον, ὃν ἐνεδεδύκει, καὶ
  ἐξεδύσατο τὰ ἱµάτια τῆς χηρεύσεως αὐτῆς καὶ περιεκλύσατο τὸ σῶµα ὕδατι καὶ
  ἐχρίσατο µύρῳ παχεῖ καὶ διέξανε τὰς τρίχας τῆς κεφαλῆς αὐτῆς καὶ ἐπέθετο
  µίτραν ἐπ’ αὐτῆς καὶ ἐνεδύσατο τὰ ἱµάτια τῆς εὐφροσύνης αὐτῆς, ἐν οἷς
  ἐστολίζετο ἐν ταῖς ἡµέραις τῆς ζωῆς τοῦ ἀνδρὸς αὐτῆς Μανασση, <span style=
  "color:#b00e23">(4)</span> καὶ ἔλαβεν σανδάλια εἰς τοὺς πόδας αὐτῆς καὶ
  περιέθετο τοὺς χλιδῶνας καὶ τὰ ψέλια καὶ τοὺς δακτυλίους καὶ τὰ ἐνώτια καὶ
  πάντα τὸν κόσµον αὐτῆς καὶ ἐκαλλωπίσατο σφόδρα εἰς ἀπάτησιν ὀφθαλµῶν ἀνδρῶν,
  ὅσοι ἂν ἴδωσιν αὐτήν. <span style="color:#b00e23">(5)</span> καὶ ἔδωκεν τῇ
  ἅβρᾳ αὐτῆς ἀσκοπυτίνην οἴνου καὶ καψάκην ἐλαίου καὶ πήραν ἐπλήρωσεν ἀλφίτων
  καὶ παλάθης καὶ ἄρτων καθαρῶν καὶ περιεδίπλωσε πάντα τὰ ἀγγεῖα αὐτῆς καὶ
  ἐπέθηκεν αὐτῇ. <span style="color:#b00e23">(6)</span> καὶ ἐξήλθοσαν ἐπὶ τὴν
  πύλην τῆς πόλεως Βαιτυλουα καὶ εὕροσαν ἐφεστῶτα ἐπ’ αὐτῇ Οζιαν καὶ τοὺς
  πρεσβυτέρους τῆς πόλεως Χαβριν καὶ Χαρµιν· <span style=
  "color:#b00e23">(7)</span> ὡς δὲ εἶδον αὐτὴν καὶ ἦν ἠλλοιωµένον τὸ πρόσωπον
  αὐτῆς καὶ τὴν στολὴν µεταβεβληκυῖαν αὐτῆς, καὶ ἐθαύµασαν ἐπὶ τῷ κάλλει αὐτῆς
  ἐπὶ πολὺ σφόδρα καὶ εἶπαν αὐτῇ <span style="color:#b00e23">(8)</span> Ὁ θεὸς
  τῶν πατέρων ἡµῶν δῴη σε εἰς χάριν καὶ τελειώσαι τὰ ἐπιτηδεύµατά σου εἰς
  γαυρίαµα υἱῶν Ισραηλ καὶ ὕψωµα Ιερουσαληµ. <span style=
  "color:#b00e23">(9)</span> καὶ προσεκύνησεν τῷ θεῷ καὶ εἶπεν πρὸς αὐτούς
  Ἐπιτάξατε ἀνοῖξαί µοι τὴν πύλην τῆς πόλεως, καὶ ἐξελεύσοµαι εἰς τελείωσιν τῶν
  λόγων, ὧν ἐλαλήσατε µετ’ ἐµοῦ· καὶ συνέταξαν τοῖς νεανίσκοις ἀνοῖξαι αὐτῇ
  καθότι ἐλάλησεν. <span style="color:#b00e23">(10)</span> καὶ ἐποίησαν οὕτως.
  καὶ ἐξῆλθεν Ιουδιθ, αὐτὴ καὶ ἡ παιδίσκη αὐτῆς µετ’ αὐτῆς· ἀπεσκόπευον δὲ
  αὐτὴν οἱ ἄνδρες τῆς πόλεως ἕως οὗ κατέβη τὸ ὄρος, ἕως διῆλθεν τὸν αὐλῶνα καὶ
  οὐκέτι ἐθεώρουν αὐτήν. — <span style="color:#b00e23">(11)</span> καὶ
  ἐπορεύοντο ἐν τῷ αὐλῶνι εἰς εὐθεῖαν, καὶ συνήντησεν αὐτῇ προφυλακὴ τῶν
  Ἀσσυρίων. <span style="color:#b00e23">(12)</span> καὶ συνέλαβον αὐτὴν καὶ
  ἐπηρώτησαν Τίνων εἶ καὶ πόθεν ἔρχῃ καὶ ποῦ πορεύῃ; καὶ εἶπεν Θυγάτηρ εἰµὶ τῶν
  Εβραίων καὶ ἀποδιδράσκω ἀπὸ προσώπου αὐτῶν, ὅτι µέλλουσιν δίδοσθαι ὑµῖν εἰς
  κατάβρωµα· <span style="color:#b00e23">(13)</span> κἀγὼ ἔρχοµαι εἰς τὸ
  πρόσωπον Ολοφέρνου ἀρχιστρατήγου δυνάµεως ὑµῶν τοῦ ἀπαγγεῖλαι ῥήµατα ἀληθείας
  καὶ δείξω πρὸ προσώπου αὐτοῦ ὁδὸν καθ’ ἣν πορεύσεται καὶ κυριεύσει πάσης τῆς
  ὀρεινῆς, καὶ οὐ διαφωνήσει τῶν ἀνδρῶν αὐτοῦ σὰρξ µία οὐδὲ πνεῦµα ζωῆς.
  <span style="color:#b00e23">(14)</span> ὡς δὲ ἤκουσαν οἱ ἄνδρες τὰ ῥήµατα
  αὐτῆς καὶ κατενόησαν τὸ πρόσωπον αὐτῆς — καὶ ἦν ἐναντίον αὐτῶν θαυµάσιον τῷ
  κάλλει σφόδρα —, καὶ εἶπαν πρὸς αὐτήν <span style="color:#b00e23">(15)</span>
  Σέσωκας τὴν ψυχήν σου σπεύσασα καταβῆναι εἰς πρόσωπον τοῦ κυρίου ἡµῶν· καὶ
  νῦν πρόσελθε ἐπὶ τὴν σκηνὴν αὐτοῦ, καὶ ἀφ’ ἡµῶν προπέµψουσίν σε, ἕως
  παραδώσουσίν σε εἰς χεῖρας αὐτοῦ· <span style="color:#b00e23">(16)</span> ἐὰν
  δὲ στῇς ἐναντίον αὐτοῦ, µὴ φοβηθῇς τῇ καρδίᾳ σου, ἀλλὰ ἀνάγγειλον κατὰ τὰ
  ῥήµατά σου, καὶ εὖ σε ποιήσει. <span style="color:#b00e23">(17)</span> καὶ
  ἐπέλεξαν ἐξ αὐτῶν ἄνδρας ἑκατὸν καὶ παρέζευξαν αὐτῇ καὶ τῇ ἅβρᾳ αὐτῆς, καὶ
  ἤγαγον αὐτὰς ἐπὶ τὴν σκηνὴν Ολοφέρνου. <span style=
  "color:#b00e23">(18)</span> καὶ ἐγένετο συνδροµὴ ἐν πάσῃ τῇ παρεµβολῇ,
  διεβοήθη γὰρ εἰς τὰ σκηνώµατα ἡ παρουσία αὐτῆς· καὶ ἐλθόντες ἐκύκλουν αὐτήν,
  ὡς εἱστήκει ἔξω τῆς σκηνῆς Ολοφέρνου, ἕως προσήγγειλαν αὐτῷ περὶ αὐτῆς.
  <span style="color:#b00e23">(19)</span> καὶ ἐθαύµαζον ἐπὶ τῷ κάλλει αὐτῆς καὶ
  ἐθαύµαζον τοὺς υἱοὺς Ισραηλ ἀπ’ αὐτῆς, καὶ εἶπεν ἕκαστος πρὸς τὸν πλησίον
  αὐτοῦ Τίς καταφρονήσει τοῦ λαοῦ τούτου, ὃς ἔχει ἐν ἑαυτῷ γυναῖκας τοιαύτας;
  ὅτι οὐ καλόν ἐστιν ὑπολείπεσθαι ἐξ αὐτῶν ἄνδρα ἕνα, οἳ ἀφεθέντες δυνήσονται
  κατασοφίσασθαι πᾶσαν τὴν γῆν, <span style="color:#b00e23">(20)</span> καὶ
  ἐξῆλθον οἱ παρακαθεύδοντες Ολοφέρνῃ καὶ πάντες οἱ θεράποντες αὐτοῦ καὶ
  εἰσήγαγον αὐτὴν εἰς τὴν σκηνήν. <span style="color:#b00e23">(21)</span> καὶ
  ἦν Ολοφέρνης ἀναπαυόµενος ἐπὶ τῆς κλίνης αὐτοῦ ἐν τῷ κωνωπίῳ, ὃ ἦν ἐκ
  πορφύρας καὶ χρυσίου καὶ σµαράγδου καὶ λίθων πολυτελῶν καθυφασµένων.
  <span style="color:#b00e23">(22)</span> καὶ ἀνήγγειλαν αὐτῷ περὶ αὐτῆς, καὶ
  ἐξῆλθεν εἰς τὸ προσκήνιον, καὶ λαµπάδες ἀργυραῖ προάγουσαι αὐτοῦ.
  <span style="color:#b00e23">(23)</span> ὡς δὲ ἦλθεν κατὰ πρόσωπον αὐτοῦ
  Ιουδιθ καὶ τῶν θεραπόντων αὐτοῦ, ἐθαύµασαν πάντες ἐπὶ τῷ κάλλει τοῦ προσώπου
  αὐτῆς· καὶ πεσοῦσα ἐπὶ πρόσωπον προσεκύνησεν αὐτῷ, καὶ ἤγειραν αὐτὴν οἱ
  δοῦλοι αὐτοῦ.
  <h3 id="judith11">11</h3><span style="color:#b00e23">(1)</span> Καὶ εἶπεν
  πρὸς αὐτὴν Ολοφέρνης Θάρσησον, γύναι, µὴ φοβηθῇς τῇ καρδίᾳ σου, ὅτι ἐγὼ οὐκ
  ἐκάκωσα ἄνθρωπον ὅστις ᾑρέτικεν δουλεύειν βασιλεῖ Ναβουχοδονοσορ πάσης τῆς
  γῆς. <span style="color:#b00e23">(2)</span> καὶ νῦν ὁ λαός σου ὁ κατοικῶν τὴν
  ὀρεινὴν εἰ µὴ ἐφαύλισάν µε, οὐκ ἂν ἦρα τὸ δόρυ µου ἐπ’ αὐτούς· ἀλλὰ αὐτοὶ
  ἑαυτοῖς ἐποίησαν ταῦτα. <span style="color:#b00e23">(3)</span> καὶ νῦν λέγε
  µοι τίνος ἕνεκεν ἀπέδρας ἀπ’ αὐτῶν καὶ ἦλθες πρὸς ἡµᾶς· ἥκεις γὰρ εἰς
  σωτηρίαν· θάρσει, ἐν τῇ νυκτὶ ταύτῃ ζήσῃ καὶ εἰς τὸ λοιπόν· <span style=
  "color:#b00e23">(4)</span> οὐ γὰρ ἔστιν ὃς ἀδικήσει σε, ἀλλ’ εὖ σε ποιήσει,
  καθὰ γίνεται τοῖς δούλοις τοῦ κυρίου µου βασιλέως Ναβουχοδονοσορ.
  <span style="color:#b00e23">(5)</span> καὶ εἶπεν πρὸς αὐτὸν Ιουδιθ Δέξαι τὰ
  ῥήµατα τῆς δούλης σου, καὶ λαλησάτω ἡ παιδίσκη σου κατὰ πρόσωπόν σου, καὶ οὐκ
  ἀναγγελῶ ψεῦδος τῷ κυρίῳ µου ἐν τῇ νυκτὶ ταύτῃ. <span style=
  "color:#b00e23">(6)</span> καὶ ἐὰν κατακολουθήσῃς τοῖς λόγοις τῆς παιδίσκης
  σου, τελείως πρᾶγµα ποιήσει µετὰ σοῦ ὁ θεός, καὶ οὐκ ἀποπεσεῖται ὁ κύριός µου
  τῶν ἐπιτηδευµάτων αὐτοῦ. <span style="color:#b00e23">(7)</span> ζῇ γὰρ
  βασιλεὺς Ναβουχοδονοσορ πάσης τῆς γῆς καὶ ζῇ τὸ κράτος αὐτοῦ, ὃς ἀπέστειλέν
  σε εἰς κατόρθωσιν πάσης ψυχῆς, ὅτι οὐ µόνον ἄνθρωποι διὰ σὲ δουλεύουσιν αὐτῷ,
  ἀλλὰ καὶ τὰ θηρία τοῦ ἀγροῦ καὶ τὰ κτήνη καὶ τὰ πετεινὰ τοῦ οὐρανοῦ διὰ τῆς
  ἰσχύος σου ζήσονται ἐπὶ Ναβουχοδονοσορ καὶ πάντα τὸν οἶκον αὐτοῦ.
  <span style="color:#b00e23">(8)</span> ἠκούσαµεν γὰρ τὴν σοφίαν σου καὶ τὰ
  πανουργεύµατα τῆς ψυχῆς σου, καὶ ἀνηγγέλη πάσῃ τῇ γῇ ὅτι σὺ µόνος ἀγαθὸς ἐν
  πάσῃ βασιλείᾳ καὶ δυνατὸς ἐν ἐπιστήµῃ καὶ θαυµαστὸς ἐν στρατεύµασιν πολέµου.
  <span style="color:#b00e23">(9)</span> καὶ νῦν ὁ λόγος, ὃν ἐλάλησεν Αχιωρ ἐν
  τῇ συνεδρίᾳ σου, ἠκούσαµεν τὰ ῥήµατα αὐτοῦ, ὅτι περιεποιήσαντο αὐτὸν οἱ
  ἄνδρες Βαιτυλουα, καὶ ἀνήγγειλεν αὐτοῖς πάντα, ὅσα ἐξελάλησεν παρὰ σοί.
  <span style="color:#b00e23">(10)</span> διό, δέσποτα κύριε, µὴ παρέλθῃς τὸν
  λόγον αὐτοῦ, ἀλλὰ κατάθου αὐτὸν ἐν τῇ καρδίᾳ σου, ὅτι ἐστὶν ἀληθής· οὐ γὰρ
  ἐκδικᾶται τὸ γένος ἡµῶν, οὐ κατισχύει ῥοµφαία ἐπ’ αὐτούς, ἐὰν µὴ ἁµάρτωσιν
  εἰς τὸν θεὸν αὐτῶν. <span style="color:#b00e23">(11)</span> καὶ νῦν ἵνα µὴ
  γένηται ὁ κύριός µου ἔκβολος καὶ ἄπρακτος καὶ ἐπιπεσεῖται θάνατος ἐπὶ
  πρόσωπον αὐτῶν, καὶ κατελάβετο αὐτοὺς ἁµάρτηµα, ἐν ᾧ παροργιοῦσιν τὸν θεὸν
  αὐτῶν, ὁπηνίκα ἂν ποιήσωσιν ἀτοπίαν. <span style="color:#b00e23">(12)</span>
  ἐπεὶ παρεξέλιπεν αὐτοὺς τὰ βρώµατα καὶ ἐσπανίσθη πᾶν ὕδωρ, ἐβουλεύσαντο
  ἐπιβαλεῖν τοῖς κτήνεσιν αὐτῶν καὶ πάντα, ὅσα διεστείλατο αὐτοῖς ὁ θεὸς τοῖς
  νόµοις αὐτοῦ µὴ φαγεῖν, διέγνωσαν δαπανῆσαι. <span style=
  "color:#b00e23">(13)</span> καὶ τὰς ἀπαρχὰς τοῦ σίτου καὶ τὰς δεκάτας τοῦ
  οἴνου καὶ τοῦ ἐλαίου, ἃ διεφύλαξαν ἁγιάσαντες τοῖς ἱερεῦσιν τοῖς παρεστηκόσιν
  ἐν Ιερουσαληµ ἀπέναντι τοῦ προσώπου τοῦ θεοῦ ἡµῶν, κεκρίκασιν ἐξαναλῶσαι, ὧν
  οὐδὲ ταῖς χερσὶν καθῆκεν ἅψασθαι οὐδένα τῶν ἐκ τοῦ λαοῦ. <span style=
  "color:#b00e23">(14)</span> καὶ ἀπεστάλκασιν εἰς Ιερουσαληµ, ὅτι καὶ οἱ ἐκεῖ
  κατοικοῦντες ἐποίησαν ταῦτα, τοὺς µετακοµίσοντας αὐτοῖς τὴν ἄφεσιν παρὰ τῆς
  γερουσίας. <span style="color:#b00e23">(15)</span> καὶ ἔσται ὡς ἂν ἀναγγείλῃ
  αὐτοῖς καὶ ποιήσωσιν, δοθήσονταί σοι εἰς ὄλεθρον ἐν τῇ ἡµέρᾳ ἐκείνῃ.
  <span style="color:#b00e23">(16)</span> ὅθεν ἐγὼ ἡ δούλη σου ἐπιγνοῦσα ταῦτα
  πάντα ἀπέδρων ἀπὸ προσώπου αὐτῶν, καὶ ἀπέστειλέν µε ὁ θεὸς ποιῆσαι µετὰ σοῦ
  πράγµατα, ἐφ’ οἷς ἐκστήσεται πᾶσα ἡ γῆ, ὅσοι ἐὰν ἀκούσωσιν αὐτά. <span style=
  "color:#b00e23">(17)</span> ὅτι ἡ δούλη σου θεοσεβής ἐστιν καὶ θεραπεύουσα
  νυκτὸς καὶ ἡµέρας τὸν θεὸν τοῦ οὐρανοῦ· καὶ νῦν µενῶ παρὰ σοί, κύριέ µου, καὶ
  ἐξελεύσεται ἡ δούλη σου κατὰ νύκτα εἰς τὴν φάραγγα καὶ προσεύξοµαι πρὸς τὸν
  θεόν, καὶ ἐρεῖ µοι πότε ἐποίησαν τὰ ἁµαρτήµατα αὐτῶν. <span style=
  "color:#b00e23">(18)</span> καὶ ἐλθοῦσα προσανοίσω σοι, καὶ ἐξελεύσῃ σὺν πάσῃ
  τῇ δυνάµει σου, καὶ οὐκ ἔστιν ὃς ἀντιστήσεταί σοι ἐξ αὐτῶν. <span style=
  "color:#b00e23">(19)</span> καὶ ἄξω σε διὰ µέσου τῆς Ιουδαίας ἕως τοῦ ἐλθεῖν
  ἀπέναντι Ιερουσαληµ καὶ θήσω τὸν δίφρον σου ἐν µέσῳ αὐτῆς, καὶ ἄξεις αὐτοὺς
  ὡς πρόβατα, οἷς οὐκ ἔστιν ποιµήν, καὶ οὐ γρύξει κύων τῇ γλώσσῃ αὐτοῦ ἀπέναντί
  σου· ὅτι ταῦτα ἐλαλήθη µοι κατὰ πρόγνωσίν µου καὶ ἀπηγγέλη µοι, καὶ ἀπεστάλην
  ἀναγγεῖλαί σοι. — <span style="color:#b00e23">(20)</span> καὶ ἤρεσαν οἱ λόγοι
  αὐτῆς ἐναντίον Ολοφέρνου καὶ ἐναντίον πάντων τῶν θεραπόντων αὐτοῦ, καὶ
  ἐθαύµασαν ἐπὶ τῇ σοφίᾳ αὐτῆς καὶ εἶπαν <span style=
  "color:#b00e23">(21)</span> Οὐκ ἔστιν τοιαύτη γυνὴ ἀπ’ ἄκρου ἕως ἄκρου τῆς
  γῆς ἐν καλῷ προσώπῳ καὶ συνέσει λόγων. <span style=
  "color:#b00e23">(22)</span> καὶ εἶπεν πρὸς αὐτὴν Ολοφέρνης Εὖ ἐποίησεν ὁ θεὸς
  ἀποστείλας σε ἔµπροσθεν τοῦ λαοῦ τοῦ γενηθῆναι ἐν χερσὶν ἡµῶν κράτος, ἐν δὲ
  τοῖς φαυλίσασι τὸν κύριόν µου ἀπώλειαν. <span style=
  "color:#b00e23">(23)</span> καὶ νῦν ἀστεία εἶ σὺ ἐν τῷ εἴδει σου καὶ ἀγαθὴ ἐν
  τοῖς λόγοις σου· ὅτι ἐὰν ποιήσῃς καθὰ ἐλάλησας, ὁ θεός σου ἔσται µου θεός,
  καὶ σὺ ἐν οἴκῳ βασιλέως Ναβουχοδονοσορ καθήσῃ καὶ ἔσῃ ὀνοµαστὴ παρὰ πᾶσαν τὴν
  γῆν.
  <h3 id="judith12">12</h3><span style="color:#b00e23">(1)</span> Καὶ ἐκέλευσεν
  εἰσαγαγεῖν αὐτὴν οὗ ἐτίθετο τὰ ἀργυρώµατα αὐτοῦ καὶ συνέταξεν καταστρῶσαι
  αὐτῇ ἀπὸ τῶν ὀψοποιηµάτων αὐτοῦ καὶ τοῦ οἴνου αὐτοῦ πίνειν. <span style=
  "color:#b00e23">(2)</span> καὶ εἶπεν Ιουδιθ Οὐ φάγοµαι ἐξ αὐτῶν, ἵνα µὴ
  γένηται σκάνδαλον, ἀλλ’ ἐκ τῶν ἠκολουθηκότων µοι χορηγηθήσεται. <span style=
  "color:#b00e23">(3)</span> καὶ εἶπεν πρὸς αὐτὴν Ολοφέρνης Ἐὰν δὲ ἐκλίπῃ τὰ
  ὄντα µετὰ σοῦ, πόθεν ἐξοίσοµέν σοι δοῦναι ὅµοια αὐτοῖς; οὐ γάρ ἐστιν µεθ’
  ἡµῶν ἐκ τοῦ γένους σου. <span style="color:#b00e23">(4)</span> καὶ εἶπεν
  Ιουδιθ πρὸς αὐτόν Ζῇ ἡ ψυχή σου, κύριέ µου, ὅτι οὐ δαπανήσει ἡ δούλη σου τὰ
  ὄντα µετ’ ἐµοῦ, ἕως ἂν ποιήσῃ κύριος ἐν χειρί µου ἃ ἐβουλεύσατο. <span style=
  "color:#b00e23">(5)</span> καὶ ἠγάγοσαν αὐτὴν οἱ θεράποντες Ολοφέρνου εἰς τὴν
  σκηνήν, καὶ ὕπνωσεν µέχρι µεσούσης τῆς νυκτός· καὶ ἀνέστη πρὸς τὴν ἑωθινὴν
  φυλακήν. <span style="color:#b00e23">(6)</span> καὶ ἀπέστειλεν πρὸς Ολοφέρνην
  λέγουσα Ἐπιταξάτω δὴ ὁ κύριός µου ἐᾶσαι τὴν δούλην σου ἐπὶ προσευχὴν
  ἐξελθεῖν· <span style="color:#b00e23">(7)</span> καὶ προσέταξεν Ολοφέρνης
  τοῖς σωµατοφύλαξιν µὴ διακωλύειν αὐτήν. καὶ παρέµεινεν ἐν τῇ παρεµβολῇ ἡµέρας
  τρεῖς· καὶ ἐξεπορεύετο κατὰ νύκτα εἰς τὴν φάραγγα Βαιτυλουα καὶ ἐβαπτίζετο ἐν
  τῇ παρεµβολῇ ἐπὶ τῆς πηγῆς τοῦ ὕδατος· <span style="color:#b00e23">(8)</span>
  καὶ ὡς ἀνέβη, ἐδέετο τοῦ κυρίου θεοῦ Ισραηλ κατευθῦναι τὴν ὁδὸν αὐτῆς εἰς
  ἀνάστηµα τῶν υἱῶν τοῦ λαοῦ αὐτοῦ· <span style="color:#b00e23">(9)</span> καὶ
  εἰσπορευοµένη καθαρὰ παρέµενεν ἐν τῇ σκηνῇ, µέχρι οὗ προσηνέγκατο τὴν τροφὴν
  αὐτῆς πρὸς ἑσπέραν. <span style="color:#b00e23">(10)</span> Καὶ ἐγένετο ἐν τῇ
  ἡµέρᾳ τῇ τετάρτῃ ἐποίησεν Ολοφέρνης πότον τοῖς δούλοις αὐτοῦ µόνοις καὶ οὐκ
  ἐκάλεσεν εἰς τὴν κλῆσιν οὐδένα τῶν πρὸς ταῖς χρείαις. <span style=
  "color:#b00e23">(11)</span> καὶ εἶπεν Βαγώᾳ τῷ εὐνούχῳ, ὃς ἦν ἐφεστηκὼς ἐπὶ
  πάντων τῶν αὐτοῦ Πεῖσον δὴ πορευθεὶς τὴν γυναῖκα τὴν Εβραίαν, ἥ ἐστιν παρὰ
  σοί, τοῦ ἐλθεῖν πρὸς ἡµᾶς καὶ φαγεῖν καὶ πιεῖν µεθ’ ἡµῶν· <span style=
  "color:#b00e23">(12)</span> ἰδοὺ γὰρ αἰσχρὸν τῷ προσώπῳ ἡµῶν εἰ γυναῖκα
  τοιαύτην παρήσοµεν οὐχ ὁµιλήσαντες αὐτῇ· ὅτι ἐὰν ταύτην µὴ ἐπισπασώµεθα,
  καταγελάσεται ἡµῶν. <span style="color:#b00e23">(13)</span> καὶ ἐξῆλθεν
  Βαγώας ἀπὸ προσώπου Ολοφέρνου καὶ εἰσῆλθεν πρὸς αὐτὴν καὶ εἶπεν Μὴ ὀκνησάτω
  δὴ ἡ παιδίσκη ἡ καλὴ αὕτη ἐλθοῦσα πρὸς τὸν κύριόν µου δοξασθῆναι κατὰ
  πρόσωπον αὐτοῦ καὶ πίεσαι µεθ’ ἡµῶν εἰς εὐφροσύνην οἶνον καὶ γενηθῆναι ἐν τῇ
  ἡµέρᾳ ταύτῃ ὡς θυγάτηρ µία τῶν υἱῶν Ασσουρ, αἳ παρεστήκασιν ἐν οἴκῳ
  Ναβουχοδονοσορ. <span style="color:#b00e23">(14)</span> καὶ εἶπεν πρὸς αὐτὸν
  Ιουδιθ Καὶ τίς εἰµι ἐγὼ ἀντεροῦσα τῷ κυρίῳ µου; ὅτι πᾶν, ὃ ἔσται ἐν τοῖς
  ὀφθαλµοῖς αὐτοῦ ἀρεστόν, σπεύσασα ποιήσω, καὶ ἔσται τοῦτό µοι ἀγαλλίαµα ἕως
  ἡµέρας θανάτου µου. <span style="color:#b00e23">(15)</span> καὶ διαναστᾶσα
  ἐκοσµήθη τῷ ἱµατισµῷ καὶ παντὶ τῷ κόσµῳ τῷ γυναικείῳ, καὶ προσῆλθεν ἡ δούλη
  αὐτῆς καὶ ἔστρωσεν αὐτῇ κατέναντι Ολοφέρνου χαµαὶ τὰ κῴδια, ἃ ἔλαβεν παρὰ
  Βαγώου εἰς τὴν καθηµερινὴν δίαιταν αὐτῆς εἰς τὸ ἐσθίειν κατακλινοµένην ἐπ’
  αὐτῶν. <span style="color:#b00e23">(16)</span> καὶ εἰσελθοῦσα ἀνέπεσεν
  Ιουδιθ, καὶ ἐξέστη ἡ καρδία Ολοφέρνου ἐπ’ αὐτήν, καὶ ἐσαλεύθη ἡ ψυχὴ αὐτοῦ,
  καὶ ἦν κατεπίθυµος σφόδρα τοῦ συγγενέσθαι µετ’ αὐτῆς· καὶ ἐτήρει καιρὸν τοῦ
  ἀπατῆσαι αὐτὴν ἀφ’ ἧς ἡµέρας εἶδεν αὐτήν. <span style=
  "color:#b00e23">(17)</span> καὶ εἶπεν πρὸς αὐτὴν Ολοφέρνης Πίε δὴ καὶ
  γενήθητι µεθ’ ἡµῶν εἰς εὐφροσύνην. <span style="color:#b00e23">(18)</span>
  καὶ εἶπεν Ιουδιθ Πίοµαι δή, κύριε, ὅτι ἐµεγαλύνθη τὸ ζῆν µου ἐν ἐµοὶ σήµερον
  παρὰ πάσας τὰς ἡµέρας τῆς γενέσεώς µου. <span style=
  "color:#b00e23">(19)</span> καὶ λαβοῦσα ἔφαγεν καὶ ἔπιεν κατέναντι αὐτοῦ ἃ
  ἡτοίµασεν ἡ δούλη αὐτῆς. <span style="color:#b00e23">(20)</span> καὶ ηὐφράνθη
  Ολοφέρνης ἀπ’ αὐτῆς καὶ ἔπιεν οἶνον πολὺν σφόδρα, ὅσον οὐκ ἔπιεν πώποτε ἐν
  ἡµέρᾳ µιᾷ ἀφ’ οὗ ἐγεννήθη.
  <h3 id="judith13">13</h3><span style="color:#b00e23">(1)</span> Ὡς δὲ ὀψία
  ἐγένετο, ἐσπούδασαν οἱ δοῦλοι αὐτοῦ ἀναλύειν. καὶ Βαγώας συνέκλεισεν τὴν
  σκηνὴν ἔξωθεν καὶ ἀπέκλεισεν τοὺς παρεστῶτας ἐκ προσώπου τοῦ κυρίου αὐτοῦ,
  καὶ ἀπῴχοντο εἰς τὰς κοίτας αὐτῶν· ἦσαν γὰρ πάντες κεκοπωµένοι διὰ τὸ ἐπὶ
  πλεῖον γεγονέναι τὸν πότον. <span style="color:#b00e23">(2)</span> ὑπελείφθη
  δὲ Ιουδιθ µόνη ἐν τῇ σκηνῇ, καὶ Ολοφέρνης προπεπτωκὼς ἐπὶ τὴν κλίνην αὐτοῦ·
  ἦν γὰρ περικεχυµένος αὐτῷ ὁ οἶνος. <span style="color:#b00e23">(3)</span> καὶ
  εἶπεν Ιουδιθ τῇ δούλῃ αὐτῆς στῆναι ἔξω τοῦ κοιτῶνος αὐτῆς καὶ ἐπιτηρεῖν τὴν
  ἔξοδον αὐτῆς καθάπερ καθ’ ἡµέραν, ἐξελεύσεσθαι γὰρ ἔφη ἐπὶ τὴν προσευχὴν
  αὐτῆς· καὶ τῷ Βαγώᾳ ἐλάλησεν κατὰ τὰ ῥήµατα ταῦτα. <span style=
  "color:#b00e23">(4)</span> καὶ ἀπήλθοσαν πάντες ἐκ προσώπου, καὶ οὐδεὶς
  κατελείφθη ἐν τῷ κοιτῶνι ἀπὸ µικροῦ ἕως µεγάλου· καὶ στᾶσα Ιουδιθ παρὰ τὴν
  κλίνην αὐτοῦ εἶπεν ἐν τῇ καρδίᾳ αὐτῆς Κύριε ὁ θεὸς πάσης δυνάµεως, ἐπίβλεψον
  ἐν τῇ ὥρᾳ ταύτῃ ἐπὶ τὰ ἔργα τῶν χειρῶν µου εἰς ὕψωµα Ιερουσαληµ· <span style=
  "color:#b00e23">(5)</span> ὅτι νῦν καιρὸς ἀντιλαβέσθαι τῆς κληρονοµίας σου
  καὶ ποιῆσαι τὸ ἐπιτήδευµά µου εἰς θραῦσµα ἐχθρῶν, οἳ ἐπανέστησαν ἡµῖν.
  <span style="color:#b00e23">(6)</span> καὶ προσελθοῦσα τῷ κανόνι τῆς κλίνης,
  ὃς ἦν πρὸς κεφαλῆς Ολοφέρνου, καθεῖλεν τὸν ἀκινάκην αὐτοῦ ἀπ’ αὐτοῦ
  <span style="color:#b00e23">(7)</span> καὶ ἐγγίσασα τῆς κλίνης ἐδράξατο τῆς
  κόµης τῆς κεφαλῆς αὐτοῦ καὶ εἶπεν Κραταίωσόν µε, κύριε ὁ θεὸς Ισραηλ, ἐν τῇ
  ἡµέρᾳ ταύτῃ. <span style="color:#b00e23">(8)</span> καὶ ἐπάταξεν εἰς τὸν
  τράχηλον αὐτοῦ δὶς ἐν τῇ ἰσχύι αὐτῆς καὶ ἀφεῖλεν τὴν κεφαλὴν αὐτοῦ ἀπ’ αὐτοῦ.
  <span style="color:#b00e23">(9)</span> καὶ ἀπεκύλισε τὸ σῶµα αὐτοῦ ἀπὸ τῆς
  στρωµνῆς καὶ ἀφεῖλε τὸ κωνώπιον ἀπὸ τῶν στύλων· καὶ µετ’ ὀλίγον ἐξῆλθεν καὶ
  παρέδωκεν τῇ ἅβρᾳ αὐτῆς τὴν κεφαλὴν Ολοφέρνου, <span style=
  "color:#b00e23">(10)</span> καὶ ἐνέβαλεν αὐτὴν εἰς τὴν πήραν τῶν βρωµάτων
  αὐτῆς. καὶ ἐξῆλθον αἱ δύο ἅµα κατὰ τὸν ἐθισµὸν αὐτῶν ἐπὶ τὴν προσευχήν· καὶ
  διελθοῦσαι τὴν παρεµβολὴν ἐκύκλωσαν τὴν φάραγγα ἐκείνην καὶ προσανέβησαν τὸ
  ὄρος Βαιτυλουα καὶ ἤλθοσαν πρὸς τὰς πύλας αὐτῆς. <span style=
  "color:#b00e23">(11)</span> Καὶ εἶπεν Ιουδιθ µακρόθεν τοῖς φυλάσσουσιν ἐπὶ
  τῶν πυλῶν Ἀνοίξατε ἀνοίξατε δὴ τὴν πύλην· µεθ’ ἡµῶν ὁ θεὸς ὁ θεὸς ἡµῶν
  ποιῆσαι ἔτι ἰσχὺν ἐν Ισραηλ καὶ κράτος κατὰ τῶν ἐχθρῶν, καθὰ καὶ σήµερον
  ἐποίησεν. <span style="color:#b00e23">(12)</span> καὶ ἐγένετο ὡς ἤκουσαν οἱ
  ἄνδρες τῆς πόλεως αὐτῆς τὴν φωνὴν αὐτῆς, ἐσπούδασαν τοῦ καταβῆναι ἐπὶ τὴν
  πύλην τῆς πόλεως αὐτῶν καὶ συνεκάλεσαν τοὺς πρεσβυτέρους τῆς πόλεως.
  <span style="color:#b00e23">(13)</span> καὶ συνέδραµον πάντες ἀπὸ µικροῦ ἕως
  µεγάλου αὐτῶν, ὅτι παράδοξον ἦν αὐτοῖς τὸ ἐλθεῖν αὐτήν, καὶ ἤνοιξαν τὴν πύλην
  καὶ ὑπεδέξαντο αὐτὰς καὶ ἅψαντες πῦρ εἰς φαῦσιν περιεκύκλωσαν αὐτάς.
  <span style="color:#b00e23">(14)</span> ἡ δὲ εἶπεν πρὸς αὐτοὺς φωνῇ µεγάλῃ
  Αἰνεῖτε τὸν θεόν, αἰνεῖτε· αἰνεῖτε τὸν θεόν, ὃς οὐκ ἀπέστησεν τὸ ἔλεος αὐτοῦ
  ἀπὸ τοῦ οἴκου Ισραηλ, ἀλλ’ ἔθραυσε τοὺς ἐχθροὺς ἡµῶν διὰ χειρός µου ἐν τῇ
  νυκτὶ ταύτῃ. <span style="color:#b00e23">(15)</span> καὶ προελοῦσα τὴν
  κεφαλὴν ἐκ τῆς πήρας ἔδειξεν καὶ εἶπεν αὐτοῖς Ἰδοὺ ἡ κεφαλὴ Ολοφέρνου
  ἀρχιστρατήγου δυνάµεως Ασσουρ, καὶ ἰδοὺ τὸ κωνώπιον, ἐν ᾧ κατέκειτο ἐν ταῖς
  µέθαις αὐτοῦ· καὶ ἐπάταξεν αὐτὸν ὁ κύριος ἐν χειρὶ θηλείας· <span style=
  "color:#b00e23">(16)</span> καὶ ζῇ κύριος, ὃς διεφύλαξέν µε ἐν τῇ ὁδῷ µου, ᾗ
  ἐπορεύθην, ὅτι ἠπάτησεν αὐτὸν τὸ πρόσωπόν µου εἰς ἀπώλειαν αὐτοῦ, καὶ οὐκ
  ἐποίησεν ἁµάρτηµα µετ’ ἐµοῦ εἰς µίασµα καὶ αἰσχύνην. <span style=
  "color:#b00e23">(17)</span> καὶ ἐξέστη πᾶς ὁ λαὸς σφόδρα καὶ κύψαντες
  προσεκύνησαν τῷ θεῷ καὶ εἶπαν ὁµοθυµαδόν Εὐλογητὸς εἶ, ὁ θεὸς ἡµῶν ὁ
  ἐξουδενώσας ἐν τῇ ἡµέρᾳ τῇ σήµερον τοὺς ἐχθροὺς τοῦ λαοῦ σου. <span style=
  "color:#b00e23">(18)</span> καὶ εἶπεν αὐτῇ Οζιας Εὐλογητὴ σύ, θύγατερ, τῷ θεῷ
  τῷ ὑψίστῳ παρὰ πάσας τὰς γυναῖκας τὰς ἐπὶ τῆς γῆς, καὶ εὐλογηµένος κύριος ὁ
  θεός, ὃς ἔκτισεν τοὺς οὐρανοὺς καὶ τὴν γῆν, ὃς κατεύθυνέν σε εἰς τραῦµα
  κεφαλῆς ἄρχοντος ἐχθρῶν ἡµῶν· <span style="color:#b00e23">(19)</span> ὅτι οὐκ
  ἀποστήσεται ἡ ἐλπίς σου ἀπὸ καρδίας ἀνθρώπων µνηµονευόντων ἰσχὺν θεοῦ ἕως
  αἰῶνος· <span style="color:#b00e23">(20)</span> καὶ ποιήσαι σοι αὐτὰ ὁ θεὸς
  εἰς ὕψος αἰώνιον τοῦ ἐπισκέψασθαί σε ἐν ἀγαθοῖς, ἀνθ’ ὧν οὐκ ἐφείσω τῆς ψυχῆς
  σου διὰ τὴν ταπείνωσιν τοῦ γένους ἡµῶν, ἀλλ’ ἐπεξῆλθες τῷ πτώµατι ἡµῶν ἐπ’
  εὐθεῖαν πορευθεῖσα ἐνώπιον τοῦ θεοῦ ἡµῶν. καὶ εἶπαν πᾶς ὁ λαός Γένοιτο
  γένοιτο.
  <h3 id="judith14">14</h3><span style="color:#b00e23">(1)</span> Καὶ εἶπεν
  πρὸς αὐτοὺς Ιουδιθ Ἀκούσατε δή µου, ἀδελφοί, καὶ λαβόντες τὴν κεφαλὴν ταύτην
  κρεµάσατε αὐτὴν ἐπὶ τῆς ἐπάλξεως τοῦ τείχους ὑµῶν. <span style=
  "color:#b00e23">(2)</span> καὶ ἔσται ἡνίκα ἐὰν διαφαύσῃ ὁ ὄρθρος καὶ ἐξέλθῃ ὁ
  ἥλιος ἐπὶ τὴν γῆν, ἀναλήµψεσθε ἕκαστος τὰ σκεύη τὰ πολεµικὰ ὑµῶν καὶ
  ἐξελεύσεσθε πᾶς ἀνὴρ ἰσχύων ἔξω τῆς πόλεως καὶ δώσετε ἀρχηγὸν εἰς αὐτοὺς ὡς
  καταβαίνοντες ἐπὶ τὸ πεδίον εἰς τὴν προφυλακὴν υἱῶν Ασσουρ, καὶ οὐ
  καταβήσεσθε. <span style="color:#b00e23">(3)</span> καὶ ἀναλαβόντες οὗτοι τὰς
  πανοπλίας αὐτῶν πορεύσονται εἰς τὴν παρεµβολὴν αὐτῶν καὶ ἐγεροῦσι τοὺς
  στρατηγοὺς τῆς δυνάµεως Ασσουρ· καὶ συνδραµοῦνται ἐπὶ τὴν σκηνὴν Ολοφέρνου
  καὶ οὐχ εὑρήσουσιν αὐτόν, καὶ ἐπιπεσεῖται ἐπ’ αὐτοὺς φόβος, καὶ φεύξονται ἀπὸ
  προσώπου ὑµῶν. <span style="color:#b00e23">(4)</span> καὶ ἐπακολουθήσαντες
  ὑµεῖς καὶ πάντες οἱ κατοικοῦντες πᾶν ὅριον Ισραηλ καταστρώσατε αὐτοὺς ἐν ταῖς
  ὁδοῖς αὐτῶν. <span style="color:#b00e23">(5)</span> πρὸ δὲ τοῦ ποιῆσαι ταῦτα
  καλέσατέ µοι Αχιωρ τὸν Αµµανίτην, ἵνα ἰδὼν ἐπιγνοῖ τὸν ἐκφαυλίσαντα τὸν οἶκον
  τοῦ Ισραηλ καὶ αὐτὸν ὡς εἰς θάνατον ἀποστείλαντα εἰς ἡµᾶς. <span style=
  "color:#b00e23">(6)</span> καὶ ἐκάλεσαν τὸν Αχιωρ ἐκ τοῦ οἴκου Οζια· ὡς δὲ
  ἦλθεν καὶ εἶδεν τὴν κεφαλὴν Ολοφέρνου ἐν χειρὶ ἀνδρὸς ἑνὸς ἐν τῇ ἐκκλησίᾳ τοῦ
  λαοῦ, ἔπεσεν ἐπὶ πρόσωπον, καὶ ἐξελύθη τὸ πνεῦµα αὐτοῦ. <span style=
  "color:#b00e23">(7)</span> ὡς δὲ ἀνέλαβον αὐτόν, προσέπεσεν τοῖς ποσὶν Ιουδιθ
  καὶ προσεκύνησεν τῷ προσώπῳ αὐτῆς καὶ εἶπεν Εὐλογηµένη σὺ ἐν παντὶ σκηνώµατι
  Ιουδα καὶ ἐν παντὶ ἔθνει, οἵτινες ἀκούσαντες τὸ ὄνοµά σου ταραχθήσονται·
  <span style="color:#b00e23">(8)</span> καὶ νῦν ἀνάγγειλόν µοι ὅσα ἐποίησας ἐν
  ταῖς ἡµέραις ταύταις. καὶ ἀπήγγειλεν αὐτῷ Ιουδιθ ἐν µέσῳ τοῦ λαοῦ πάντα, ὅσα
  ἦν πεποιηκυῖα ἀφ’ ἧς ἡµέρας ἐξῆλθεν ἕως οὗ ἐλάλει αὐτοῖς. <span style=
  "color:#b00e23">(9)</span> ὡς δὲ ἐπαύσατο λαλοῦσα, ἠλάλαξεν ὁ λαὸς φωνῇ
  µεγάλῃ καὶ ἔδωκεν φωνὴν εὐφρόσυνον ἐν τῇ πόλει αὐτῶν. <span style=
  "color:#b00e23">(10)</span> ἰδὼν δὲ Αχιωρ πάντα, ὅσα ἐποίησεν ὁ θεὸς τοῦ
  Ισραηλ, ἐπίστευσεν τῷ θεῷ σφόδρα καὶ περιετέµετο τὴν σάρκα τῆς ἀκροβυστίας
  αὐτοῦ καὶ προσετέθη εἰς τὸν οἶκον Ισραηλ ἕως τῆς ἡµέρας ταύτης. <span style=
  "color:#b00e23">(11)</span> Ἡνίκα δὲ ὁ ὄρθρος ἀνέβη, καὶ ἐκρέµασαν τὴν
  κεφαλὴν Ολοφέρνου ἐκ τοῦ τείχους, καὶ ἀνέλαβεν πᾶς ἀνὴρ τὰ ὅπλα αὐτοῦ καὶ
  ἐξήλθοσαν κατὰ σπείρας ἐπὶ τὰς ἀναβάσεις τοῦ ὄρους. <span style=
  "color:#b00e23">(12)</span> οἱ δὲ υἱοὶ Ασσουρ ὡς εἶδον αὐτούς, διέπεµψαν ἐπὶ
  τοὺς ἡγουµένους αὐτῶν· οἱ δὲ ἦλθον ἐπὶ τοὺς στρατηγοὺς καὶ χιλιάρχους καὶ ἐπὶ
  πάντα ἄρχοντα αὐτῶν. <span style="color:#b00e23">(13)</span> καὶ παρεγένοντο
  ἐπὶ τὴν σκηνὴν Ολοφέρνου καὶ εἶπαν τῷ ὄντι ἐπὶ πάντων τῶν αὐτοῦ Ἔγειρον δὴ
  τὸν κύριον ἡµῶν, ὅτι ἐτόλµησαν οἱ δοῦλοι καταβαίνειν ἐφ’ ἡµᾶς εἰς πόλεµον,
  ἵνα ἐξολεθρευθῶσιν εἰς τέλος. <span style="color:#b00e23">(14)</span> καὶ
  εἰσῆλθεν Βαγώας καὶ ἔκρουσε τὴν αὐλαίαν τῆς σκηνῆς· ὑπενόει γὰρ καθεύδειν
  αὐτὸν µετὰ Ιουδιθ. <span style="color:#b00e23">(15)</span> ὡς δ’ οὐθεὶς
  ἐπήκουσεν, διαστείλας εἰσῆλθεν εἰς τὸν κοιτῶνα καὶ εὗρεν αὐτὸν ἐπὶ τῆς
  χελωνίδος ἐρριµµένον νεκρόν, καὶ ἡ κεφαλὴ αὐτοῦ ἀφῄρητο ἀπ’ αὐτοῦ.
  <span style="color:#b00e23">(16)</span> καὶ ἐβόησεν φωνῇ µεγάλῃ µετὰ κλαυθµοῦ
  καὶ στεναγµοῦ καὶ βοῆς ἰσχυρᾶς καὶ διέρρηξεν τὰ ἱµάτια αὐτοῦ. <span style=
  "color:#b00e23">(17)</span> καὶ εἰσῆλθεν εἰς τὴν σκηνήν, οὗ ἦν Ιουδιθ
  καταλύουσα, καὶ οὐχ εὗρεν αὐτήν· καὶ ἐξεπήδησεν εἰς τὸν λαὸν καὶ ἐβόησεν
  <span style="color:#b00e23">(18)</span> Ἠθέτησαν οἱ δοῦλοι, ἐποίησεν αἰσχύνην
  µία γυνὴ τῶν Εβραίων εἰς τὸν οἶκον τοῦ βασιλέως Ναβουχοδονοσορ· ὅτι ἰδοὺ
  Ολοφέρνης χαµαί, καὶ ἡ κεφαλὴ οὐκ ἔστιν ἐπ’ αὐτῷ. <span style=
  "color:#b00e23">(19)</span> ὡς δὲ ἤκουσαν ταῦτα τὰ ῥήµατα οἱ ἄρχοντες τῆς
  δυνάµεως Ασσουρ, τοὺς χιτῶνας αὐτῶν διέρρηξαν, καὶ ἐταράχθη αὐτῶν ἡ ψυχὴ
  σφόδρα, καὶ ἐγένετο αὐτῶν κραυγὴ καὶ βοὴ µεγάλη σφόδρα ἐν µέσῳ τῆς
  παρεµβολῆς.
  <h3 id="judith15">15</h3><span style="color:#b00e23">(1)</span> καὶ ὡς
  ἤκουσαν οἱ ἐν τοῖς σκηνώµασιν ὄντες, ἐξέστησαν ἐπὶ τὸ γεγονός, <span style=
  "color:#b00e23">(2)</span> καὶ ἐπέπεσεν ἐπ’ αὐτοὺς τρόµος καὶ φόβος, καὶ οὐκ
  ἦν ἄνθρωπος µένων κατὰ πρόσωπον τοῦ πλησίον ἔτι, ἀλλ’ ἐκχυθέντες ὁµοθυµαδὸν
  ἔφευγον ἐπὶ πᾶσαν ὁδὸν τοῦ πεδίου καὶ τῆς ὀρεινῆς· <span style=
  "color:#b00e23">(3)</span> καὶ οἱ παρεµβεβληκότες ἐν τῇ ὀρεινῇ κύκλῳ
  Βαιτυλουα καὶ ἐτράπησαν εἰς φυγήν. καὶ τότε οἱ υἱοὶ Ισραηλ, πᾶς ἀνὴρ
  πολεµιστὴς ἐξ αὐτῶν, ἐξεχύθησαν ἐπ’ αὐτούς. <span style=
  "color:#b00e23">(4)</span> καὶ ἀπέστειλεν Οζιας εἰς Βαιτοµασθαιµ καὶ Βηβαι
  καὶ Χωβαι καὶ Κωλα καὶ εἰς πᾶν ὅριον Ισραηλ τοὺς ἀπαγγέλλοντας ὑπὲρ τῶν
  συντετελεσµένων καὶ ἵνα πάντες ἐπεκχυθῶσιν τοῖς πολεµίοις εἰς τὴν ἀναίρεσιν
  αὐτῶν. <span style="color:#b00e23">(5)</span> ὡς δὲ ἤκουσαν οἱ υἱοὶ Ισραηλ,
  πάντες ὁµοθυµαδὸν ἐπέπεσον ἐπ’ αὐτοὺς καὶ ἔκοπτον αὐτοὺς ἕως Χωβα. ὡσαύτως δὲ
  καὶ οἱ ἐξ Ιερουσαληµ παρεγενήθησαν καὶ ἐκ πάσης τῆς ὀρεινῆς, ἀνήγγειλαν γὰρ
  αὐτοῖς τὰ γεγονότα τῇ παρεµβολῇ τῶν ἐχθρῶν αὐτῶν· καὶ οἱ ἐν Γαλααδ καὶ οἱ ἐν
  τῇ Γαλιλαίᾳ ὑπερεκέρασαν αὐτοὺς πληγῇ µεγάλῃ, ἕως οὗ παρῆλθον Δαµασκὸν καὶ τὰ
  ὅρια αὐτῆς. <span style="color:#b00e23">(6)</span> οἱ δὲ λοιποὶ οἱ
  κατοικοῦντες Βαιτυλουα ἐπέπεσαν τῇ παρεµβολῇ Ασσουρ καὶ ἐπρονόµευσαν αὐτοὺς
  καὶ ἐπλούτησαν σφόδρα. <span style="color:#b00e23">(7)</span> οἱ δὲ υἱοὶ
  Ισραηλ ἀναστρέψαντες ἀπὸ τῆς κοπῆς ἐκυρίευσαν τῶν λοιπῶν, καὶ αἱ κῶµαι καὶ
  ἐπαύλεις ἐν τῇ ὀρεινῇ καὶ πεδινῇ ἐκράτησαν πολλῶν λαφύρων, ἦν γὰρ πλῆθος πολὺ
  σφόδρα. <span style="color:#b00e23">(8)</span> Καὶ Ιωακιµ ὁ ἱερεὺς ὁ µέγας
  καὶ ἡ γερουσία τῶν υἱῶν Ισραηλ οἱ κατοικοῦντες ἐν Ιερουσαληµ ἦλθον τοῦ
  θεάσασθαι τὰ ἀγαθά, ἃ ἐποίησεν κύριος τῷ Ισραηλ, καὶ τοῦ ἰδεῖν τὴν Ιουδιθ καὶ
  λαλῆσαι µετ’ αὐτῆς εἰρήνην. <span style="color:#b00e23">(9)</span> ὡς δὲ
  εἰσῆλθον πρὸς αὐτήν, εὐλόγησαν αὐτὴν πάντες ὁµοθυµαδὸν καὶ εἶπαν πρὸς αὐτήν
  Σὺ ὕψωµα Ιερουσαληµ, σὺ γαυρίαµα µέγα τοῦ Ισραηλ, σὺ καύχηµα µέγα τοῦ γένους
  ἡµῶν· <span style="color:#b00e23">(10)</span> ἐποίησας ταῦτα πάντα ἐν χειρί
  σου, ἐποίησας τὰ ἀγαθὰ µετὰ Ισραηλ, καὶ εὐδόκησεν ἐπ’ αὐτοῖς ὁ θεός·
  εὐλογηµένη γίνου παρὰ τῷ παντοκράτορι κυρίῳ εἰς τὸν αἰῶνα χρόνον. καὶ εἶπεν
  πᾶς ὁ λαός Γένοιτο. <span style="color:#b00e23">(11)</span> καὶ ἐλαφύρευσεν
  πᾶς ὁ λαὸς τὴν παρεµβολὴν ἐφ’ ἡµέρας τριάκοντα· καὶ ἔδωκαν τῇ Ιουδιθ τὴν
  σκηνὴν Ολοφέρνου καὶ πάντα τὰ ἀργυρώµατα καὶ τὰς κλίνας καὶ τὰ ὁλκεῖα καὶ
  πάντα τὰ κατασκευάσµατα αὐτοῦ, καὶ λαβοῦσα αὐτὴ ἐπέθηκεν ἐπὶ τὴν ἡµίονον
  αὐτῆς καὶ ἔζευξεν τὰς ἁµάξας αὐτῆς καὶ ἐσώρευσεν αὐτὰ ἐπ’ αὐτῶν. <span style=
  "color:#b00e23">(12)</span> καὶ συνέδραµεν πᾶσα γυνὴ Ισραηλ τοῦ ἰδεῖν αὐτὴν
  καὶ εὐλόγησαν αὐτὴν καὶ ἐποίησαν αὐτῇ χορὸν ἐξ αὐτῶν, καὶ ἔλαβεν θύρσους ἐν
  ταῖς χερσὶν αὐτῆς καὶ ἔδωκεν ταῖς γυναιξὶν ταῖς µετ’ αὐτῆς· <span style=
  "color:#b00e23">(13)</span> καὶ ἐστεφανώσαντο τὴν ἐλαίαν, αὐτὴ καὶ αἱ µετ’
  αὐτῆς, καὶ προῆλθεν παντὸς τοῦ λαοῦ ἐν χορείᾳ ἡγουµένη πασῶν τῶν γυναικῶν,
  καὶ ἠκολούθει πᾶς ἀνὴρ Ισραηλ ἐνωπλισµένοι µετὰ στεφάνων καὶ ὕµνουν ἐν τῷ
  στόµατι αὐτῶν. <span style="color:#b00e23">(14)</span> καὶ ἐξῆρχεν Ιουδιθ τὴν
  ἐξοµολόγησιν ταύτην ἐν παντὶ Ισραηλ, καὶ ὑπερεφώνει πᾶς ὁ λαὸς τὴν αἴνεσιν
  ταύτην
  <h3 id="judith16">16</h3><span style="color:#b00e23">(1)</span> καὶ εἶπεν
  Ιουδιθ Ἐξάρχετε τῷ θεῷ µου ἐν τυµπάνοις, ᾄσατε τῷ κυρίῳ ἐν κυµβάλοις,
  ἐναρµόσασθε αὐτῷ ψαλµὸν καὶ αἶνον, ὑψοῦτε καὶ ἐπικαλεῖσθε τὸ ὄνοµα αὐτοῦ,
  <span style="color:#b00e23">(2)</span> ὅτι θεὸς συντρίβων πολέµους κύριος,
  ὅτι εἰς παρεµβολὰς αὐτοῦ ἐν µέσῳ λαοῦ ἐξείλατό µε ἐκ χειρὸς καταδιωκόντων µε.
  <span style="color:#b00e23">(3)</span> ἦλθεν Ασσουρ ἐξ ὀρέων ἀπὸ βορρᾶ, ἦλθεν
  ἐν µυριάσι δυνάµεως αὐτοῦ, ὧν τὸ πλῆθος αὐτῶν ἐνέφραξεν χειµάρρους, καὶ ἡ
  ἵππος αὐτῶν ἐκάλυψεν βουνούς· <span style="color:#b00e23">(4)</span> εἶπεν
  ἐµπρήσειν τὰ ὅριά µου καὶ τοὺς νεανίσκους µου ἀνελεῖν ἐν ῥοµφαίᾳ καὶ τὰ
  θηλάζοντά µου θήσειν εἰς ἔδαφος καὶ τὰ νήπιά µου δώσειν εἰς προνοµὴν καὶ τὰς
  παρθένους µου σκυλεῦσαι. <span style="color:#b00e23">(5)</span> κύριος
  παντοκράτωρ ἠθέτησεν αὐτοὺς ἐν χειρὶ θηλείας. <span style=
  "color:#b00e23">(6)</span> οὐ γὰρ ὑπέπεσεν ὁ δυνατὸς αὐτῶν ὑπὸ νεανίσκων,
  οὐδὲ υἱοὶ τιτάνων ἐπάταξαν αὐτόν, οὐδὲ ὑψηλοὶ γίγαντες ἐπέθεντο αὐτῷ, ἀλλὰ
  Ιουδιθ θυγάτηρ Μεραρι ἐν κάλλει προσώπου αὐτῆς παρέλυσεν αὐτόν, <span style=
  "color:#b00e23">(7)</span> ἐξεδύσατο γὰρ στολὴν χηρεύσεως αὐτῆς εἰς ὕψος τῶν
  πονούντων ἐν Ισραηλ, ἠλείψατο τὸ πρόσωπον αὐτῆς ἐν µυρισµῷ <span style=
  "color:#b00e23">(8)</span> καὶ ἐδήσατο τὰς τρίχας αὐτῆς ἐν µίτρᾳ καὶ ἔλαβεν
  στολὴν λινῆν εἰς ἀπάτην αὐτοῦ· <span style="color:#b00e23">(9)</span> τὸ
  σανδάλιον αὐτῆς ἥρπασεν ὀφθαλµὸν αὐτοῦ, καὶ τὸ κάλλος αὐτῆς ᾐχµαλώτισεν ψυχὴν
  αὐτοῦ, διῆλθεν ὁ ἀκινάκης τὸν τράχηλον αὐτοῦ. <span style=
  "color:#b00e23">(10)</span> ἔφριξαν Πέρσαι τὴν τόλµαν αὐτῆς, καὶ Μῆδοι τὸ
  θράσος αὐτῆς ἐταράχθησαν· <span style="color:#b00e23">(11)</span> τότε
  ἠλάλαξαν οἱ ταπεινοί µου, καὶ ἐφοβήθησαν οἱ ἀσθενοῦντές µου καὶ ἐπτοήθησαν,
  ὕψωσαν τὴν φωνὴν αὐτῶν καὶ ἀνετράπησαν· <span style=
  "color:#b00e23">(12)</span> υἱοὶ κορασίων κατεκέντησαν αὐτοὺς καὶ ὡς παῖδας
  αὐτοµολούντων ἐτίτρωσκον αὐτούς, ἀπώλοντο ἐκ παρατάξεως κυρίου µου.
  <span style="color:#b00e23">(13)</span> ὑµνήσω τῷ θεῷ µου ὕµνον καινόν Κύριε,
  µέγας εἶ καὶ ἔνδοξος, θαυµαστὸς ἐν ἰσχύι, ἀνυπέρβλητος. <span style=
  "color:#b00e23">(14)</span> σοὶ δουλευσάτω πᾶσα ἡ κτίσις σου· ὅτι εἶπας, καὶ
  ἐγενήθησαν· ἀπέστειλας τὸ πνεῦµά σου, καὶ ᾠκοδόµησεν· καὶ οὐκ ἔστιν ὃς
  ἀντιστήσεται τῇ φωνῇ σου. <span style="color:#b00e23">(15)</span> ὄρη γὰρ ἐκ
  θεµελίων σὺν ὕδασιν σαλευθήσεται, πέτραι δ’ ἀπὸ προσώπου σου ὡς κηρὸς
  τακήσονται· ἔτι δὲ τοῖς φοβουµένοις σε, σὺ εὐιλατεύσεις αὐτοῖς. <span style=
  "color:#b00e23">(16)</span> ὅτι µικρὸν πᾶσα θυσία εἰς ὀσµὴν εὐωδίας, καὶ
  ἐλάχιστον πᾶν στέαρ εἰς ὁλοκαύτωµά σοι· ὁ δὲ φοβούµενος τὸν κύριον µέγας διὰ
  παντός. <span style="color:#b00e23">(17)</span> οὐαὶ ἔθνεσιν ἐπανιστανοµένοις
  τῷ γένει µου· κύριος παντοκράτωρ ἐκδικήσει αὐτοὺς ἐν ἡµέρᾳ κρίσεως δοῦναι πῦρ
  καὶ σκώληκας εἰς σάρκας αὐτῶν, καὶ κλαύσονται ἐν αἰσθήσει ἕως αἰῶνος.
  <span style="color:#b00e23">(18)</span> Ὡς δὲ ἤλθοσαν εἰς Ιερουσαληµ,
  προσεκύνησαν τῷ θεῷ, καὶ ἡνίκα ἐκαθαρίσθη ὁ λαός, ἀνήνεγκαν τὰ ὁλοκαυτώµατα
  αὐτῶν καὶ τὰ ἑκούσια αὐτῶν καὶ τὰ δόµατα. <span style=
  "color:#b00e23">(19)</span> καὶ ἀνέθηκεν Ιουδιθ πάντα τὰ σκεύη Ολοφέρνου, ὅσα
  ἔδωκεν ὁ λαὸς αὐτῇ, καὶ τὸ κωνώπιον, ὃ ἔλαβεν ἑαυτῇ ἐκ τοῦ κοιτῶνος αὐτοῦ,
  εἰς ἀνάθηµα τῷ θεῷ ἔδωκεν. <span style="color:#b00e23">(20)</span> καὶ ἦν ὁ
  λαὸς εὐφραινόµενος ἐν Ιερουσαληµ κατὰ πρόσωπον τῶν ἁγίων ἐπὶ µῆνας τρεῖς, καὶ
  Ιουδιθ µετ’ αὐτῶν κατέµεινεν. <span style="color:#b00e23">(21)</span> Μετὰ δὲ
  τὰς ἡµέρας ταύτας ἀνέζευξεν ἕκαστος εἰς τὴν κληρονοµίαν αὐτοῦ, καὶ Ιουδιθ
  ἀπῆλθεν εἰς Βαιτυλουα καὶ κατέµεινεν ἐπὶ τῆς ὑπάρξεως αὐτῆς· καὶ ἐγένετο κατὰ
  τὸν καιρὸν αὐτῆς ἔνδοξος ἐν πάσῃ τῇ γῇ. <span style=
  "color:#b00e23">(22)</span> καὶ πολλοὶ ἐπεθύµησαν αὐτήν, καὶ οὐκ ἔγνω ἀνὴρ
  αὐτὴν πάσας τὰς ἡµέρας τῆς ζωῆς αὐτῆς, ἀφ’ ἧς ἡµέρας ἀπέθανεν Μανασσης ὁ ἀνὴρ
  αὐτῆς καὶ προσετέθη πρὸς τὸν λαὸν αὐτοῦ. <span style=
  "color:#b00e23">(23)</span> καὶ ἦν προβαίνουσα µεγάλη σφόδρα καὶ ἐγήρασεν ἐν
  τῷ οἴκῳ τοῦ ἀνδρὸς αὐτῆς ἔτη ἑκατὸν πέντε· καὶ ἀφῆκεν τὴν ἅβραν αὐτῆς
  ἐλευθέραν. καὶ ἀπέθανεν εἰς Βαιτυλουα, καὶ ἔθαψαν αὐτὴν ἐν τῷ σπηλαίῳ τοῦ
  ἀνδρὸς αὐτῆς Μανασση, <span style="color:#b00e23">(24)</span> καὶ ἐπένθησεν
  αὐτὴν οἶκος Ισραηλ ἡµέρας ἑπτά. καὶ διεῖλεν τὰ ὑπάρχοντα αὐτῆς πρὸ τοῦ
  ἀποθανεῖν αὐτὴν πᾶσι τοῖς ἔγγιστα Μανασση τοῦ ἀνδρὸς αὐτῆς καὶ τοῖς ἔγγιστα
  τοῦ γένους αὐτῆς. <span style="color:#b00e23">(25)</span> καὶ οὐκ ἦν ἔτι ὁ
  ἐκφοβῶν τοὺς υἱοὺς Ισραηλ ἐν ταῖς ἡµέραις Ιουδιθ καὶ µετὰ τὸ ἀποθανεῖν αὐτὴν
  ἡµέρας πολλάς.
</body>
</html>
