<!DOCTYPE html>
<html>
<head>
  <meta charset="utf-8">
  <title>Gospel of St. Matthew</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="gospel_of_st._matthew">Gospel of St. Matthew</h2>
  <a href="#gospel_of_st._matthew1">1</a> <a href=
  "#gospel_of_st._matthew2">2</a> <a href="#gospel_of_st._matthew3">3</a>
  <a href="#gospel_of_st._matthew4">4</a> <a href=
  "#gospel_of_st._matthew5">5</a> <a href="#gospel_of_st._matthew6">6</a>
  <a href="#gospel_of_st._matthew7">7</a> <a href=
  "#gospel_of_st._matthew8">8</a> <a href="#gospel_of_st._matthew9">9</a>
  <a href="#gospel_of_st._matthew10">10</a> <a href=
  "#gospel_of_st._matthew11">11</a> <a href="#gospel_of_st._matthew12">12</a>
  <a href="#gospel_of_st._matthew13">13</a> <a href=
  "#gospel_of_st._matthew14">14</a> <a href="#gospel_of_st._matthew15">15</a>
  <a href="#gospel_of_st._matthew16">16</a> <a href=
  "#gospel_of_st._matthew17">17</a> <a href="#gospel_of_st._matthew18">18</a>
  <a href="#gospel_of_st._matthew19">19</a> <a href=
  "#gospel_of_st._matthew20">20</a> <a href="#gospel_of_st._matthew21">21</a>
  <a href="#gospel_of_st._matthew22">22</a> <a href=
  "#gospel_of_st._matthew23">23</a> <a href="#gospel_of_st._matthew24">24</a>
  <a href="#gospel_of_st._matthew25">25</a> <a href=
  "#gospel_of_st._matthew26">26</a> <a href="#gospel_of_st._matthew27">27</a>
  <a href="#gospel_of_st._matthew28">28</a>
  <h3 id="gospel_of_st._matthew1">1</h3>

  <p><span style="color:#b00e23">(1)</span> Βίβλος γενέσεως Ἰησοῦ χριστοῦ υἱοῦ
  Δαυὶδ υἱοῦ Ἀβραάμ. <span style="color:#b00e23">(2)</span> Ἀβραὰμ ἐγέννησεν
  τὸν Ἰσαάκ, Ἰσαὰκ δὲ ἐγέννησεν τὸν Ἰακώβ, Ἰακὼβ δὲ ἐγέννησεν τὸν Ἰούδαν καὶ
  τοὺς ἀδελφοὺς αὐτοῦ, <span style="color:#b00e23">(3)</span> Ἰούδας δὲ
  ἐγέννησεν τὸν Φαρὲς καὶ τὸν Ζάρα ἐκ τῆς Θαμάρ, Φαρὲς δὲ ἐγέννησεν τὸν Ἑσρώμ,
  Ἑσρὼμ δὲ ἐγέννησεν τὸν Ἀράμ, <span style="color:#b00e23">(4)</span> Ἀρὰμ δὲ
  ἐγέννησεν τὸν Ἀμιναδάβ, Ἀμιναδὰβ δὲ ἐγέννησεν τὸν Ναασσών, Ναασσὼν δὲ
  ἐγέννησεν τὸν Σαλμών, <span style="color:#b00e23">(5)</span> Σαλμὼν δὲ
  ἐγέννησεν τὸν Βόες ἐκ τῆς Ῥαχάβ, Βόες δὲ ἐγέννησεν τὸν Ἰωβὴδ ἐκ τῆς Ῥούθ,
  Ἰωβὴδ δὲ ἐγέννησεν τὸν Ἰεσσαί, <span style="color:#b00e23">(6)</span> Ἰεσσαὶ
  δὲ ἐγέννησεν τὸν Δαυὶδ τὸν βασιλέα. <span style="color:#b00e23">(7)</span>
  Σολομὼν δὲ ἐγέννησεν τὸν Ῥοβοάμ, Ῥοβοὰμ δὲ ἐγέννησεν τὸν Ἀβιά, Ἀβιὰ δὲ
  ἐγέννησεν τὸν Ἀσάφ, <span style="color:#b00e23">(8)</span> Ἀσὰφ δὲ ἐγέννησεν
  τὸν Ἰωσαφάτ, Ἰωσαφὰτ δὲ ἐγέννησεν τὸν Ἰωράμ, Ἰωρὰμ δὲ ἐγέννησεν τὸν Ὀζίαν,
  <span style="color:#b00e23">(9)</span> Ὀζίας δὲ ἐγέννησεν τὸν Ἰωαθάμ, Ἰωαθὰμ
  δὲ ἐγέννησεν τὸν Ἀχάζ, Ἀχὰζ δὲ ἐγέννησεν τὸν Ἑζεκίαν, <span style=
  "color:#b00e23">(10)</span> Ἑζεκίας δὲ ἐγέννησεν τὸν Μανασσῆ, Μανασσῆς δὲ
  ἐγέννησεν τὸν Ἀμώς, Ἀμὼς δὲ ἐγέννησεν τὸν Ἰωσίαν, <span style=
  "color:#b00e23">(11)</span> Ἰωσίας δὲ ἐγέννησεν τὸν Ἰεχονίαν καὶ τοὺς
  ἀδελφοὺς αὐτοῦ ἐπὶ τῆς μετοικεσίας Βαβυλῶνος. <span style=
  "color:#b00e23">(12)</span> Μετὰ δὲ τὴν μετοικεσίαν Βαβυλῶνος Ἰεχονίας
  ἐγέννησεν τὸν Σαλαθιήλ, Σαλαθιὴλ δὲ ἐγέννησεν τὸν Ζοροβαβέλ, <span style=
  "color:#b00e23">(13)</span> Ζοροβαβὲλ δὲ ἐγέννησεν τὸν Ἀβιούδ, Ἀβιοὺδ δὲ
  ἐγέννησεν τὸν Ἐλιακίμ, Ἐλιακὶμ δὲ ἐγέννησεν τὸν Ἀζώρ, <span style=
  "color:#b00e23">(14)</span> Ἀζὼρ δὲ ἐγέννησεν τὸν Σαδώκ, Σαδὼκ δὲ ἐγέννησεν
  τὸν Ἀχίμ, Ἀχὶμ δὲ ἐγέννησεν τὸν Ἐλιούδ, <span style=
  "color:#b00e23">(15)</span> Ἐλιοὺδ δὲ ἐγέννησεν τὸν Ἐλεάζαρ, Ἐλεάζαρ δὲ
  ἐγέννησεν τὸν Ματθάν, Ματθὰν δὲ ἐγέννησεν τὸν Ἰακώβ, <span style=
  "color:#b00e23">(16)</span> Ἰακὼβ δὲ ἐγέννησεν τὸν Ἰωσὴφ τὸν ἄνδρα Μαρίας, ἐξ
  ἧς ἐγεννήθη Ἰησοῦς ὁ λεγόμενος χριστός. <span style=
  "color:#b00e23">(17)</span> Πᾶσαι οὖν αἱ γενεαὶ ἀπὸ Ἀβραὰμ ἕως Δαυὶδ γενεαὶ
  δεκατέσσαρες, καὶ ἀπὸ Δαυὶδ ἕως τῆς μετοικεσίας Βαβυλῶνος γενεαὶ
  δεκατέσσαρες, καὶ ἀπὸ τῆς μετοικεσίας Βαβυλῶνος ἕως τοῦ χριστοῦ γενεαὶ
  δεκατέσσαρες. <span style="color:#b00e23">(18)</span> Τοῦ δὲ Ἰησοῦ χριστοῦ ἡ
  γένεσις οὕτως ἦν. μνηστευθείσης τῆς μητρὸς αὐτοῦ Μαρίας τῷ Ἰωσήφ, πρὶν ἢ
  συνελθεῖν αὐτοὺς εὑρέθη ἐν γαστρὶ ἔχουσα ἐκ πνεύματος ἁγίου. <span style=
  "color:#b00e23">(19)</span> Ἰωσὴφ δὲ ὁ ἀνὴρ αὐτῆς, δίκαιος ὢν καὶ μὴ θέλων
  αὐτὴν δειγματίσαι, ἐβουλήθη λάθρᾳ ἀπολῦσαι αὐτήν. <span style=
  "color:#b00e23">(20)</span> ταῦτα δὲ αὐτοῦ ἐνθυμηθέντος ἰδοὺ ἄγγελος κυρίου
  κατʼ ὄναρ ἐφάνη αὐτῷ λέγων· Ἰωσὴφ υἱὸς Δαυίδ, μὴ φοβηθῇς παραλαβεῖν Μαρίαν
  τὴν γυναῖκά σου, τὸ γὰρ ἐν αὐτῇ γεννηθὲν ἐκ πνεύματός ἐστιν ἁγίου·
  <span style="color:#b00e23">(21)</span> τέξεται δὲ υἱὸν καὶ καλέσεις τὸ ὄνομα
  αὐτοῦ Ἰησοῦν, αὐτὸς γὰρ σώσει τὸν λαὸν αὐτοῦ ἀπὸ τῶν ἁμαρτιῶν αὐτῶν.
  <span style="color:#b00e23">(22)</span> τοῦτο δὲ ὅλον γέγονεν ἵνα πληρωθῇ τὸ
  ῥηθὲν ὑπὸ κυρίου διὰ τοῦ προφήτου λέγοντος· <span style=
  "color:#b00e23">(23)</span> Ἰδοὺ ἡ παρθένος ἐν γαστρὶ ἕξει καὶ τέξεται υἱόν,
  καὶ καλέσουσιν τὸ ὄνομα αὐτοῦ Ἐμμανουήλ· ὅ ἐστιν μεθερμηνευόμενον Μεθʼ ἡμῶν ὁ
  θεός. <span style="color:#b00e23">(24)</span> ἐγερθεὶς δὲ ὁ Ἰωσὴφ ἀπὸ τοῦ
  ὕπνου ἐποίησεν ὡς προσέταξεν αὐτῷ ὁ ἄγγελος κυρίου καὶ παρέλαβεν τὴν γυναῖκα
  αὐτοῦ· <span style="color:#b00e23">(25)</span> καὶ οὐκ ἐγίνωσκεν αὐτὴν ἕως οὗ
  ἔτεκεν υἱόν· καὶ ἐκάλεσεν τὸ ὄνομα αὐτοῦ Ἰησοῦν.</p>

  <h3 id="gospel_of_st._matthew2">2</h3>

  <p><span style="color:#b00e23">(1)</span> Τοῦ δὲ Ἰησοῦ γεννηθέντος ἐν Βηθλέεμ
  τῆς Ἰουδαίας ἐν ἡμέραις Ἡρῴδου τοῦ βασιλέως, ἰδοὺ μάγοι ἀπὸ ἀνατολῶν
  παρεγένοντο εἰς Ἱεροσόλυμα <span style="color:#b00e23">(2)</span> λέγοντες·
  Ποῦ ἐστιν ὁ τεχθεὶς βασιλεὺς τῶν Ἰουδαίων; εἴδομεν γὰρ αὐτοῦ τὸν ἀστέρα ἐν τῇ
  ἀνατολῇ καὶ ἤλθομεν προσκυνῆσαι αὐτῷ. <span style="color:#b00e23">(3)</span>
  ἀκούσας δὲ ὁ βασιλεὺς Ἡρῴδης ἐταράχθη καὶ πᾶσα Ἱεροσόλυμα μετʼ αὐτοῦ,
  <span style="color:#b00e23">(4)</span> καὶ συναγαγὼν πάντας τοὺς ἀρχιερεῖς
  καὶ γραμματεῖς τοῦ λαοῦ ἐπυνθάνετο παρʼ αὐτῶν ποῦ ὁ χριστὸς γεννᾶται.
  <span style="color:#b00e23">(5)</span> οἱ δὲ εἶπαν αὐτῷ· Ἐν Βηθλέεμ τῆς
  Ἰουδαίας· οὕτως γὰρ γέγραπται διὰ τοῦ προφήτου· <span style=
  "color:#b00e23">(6)</span> Καὶ σύ, Βηθλέεμ γῆ Ἰούδα, οὐδαμῶς ἐλαχίστη εἶ ἐν
  τοῖς ἡγεμόσιν Ἰούδα· ἐκ σοῦ γὰρ ἐξελεύσεται ἡγούμενος, ὅστις ποιμανεῖ τὸν
  λαόν μου τὸν Ἰσραήλ. <span style="color:#b00e23">(7)</span> Τότε Ἡρῴδης λάθρᾳ
  καλέσας τοὺς μάγους ἠκρίβωσεν παρʼ αὐτῶν τὸν χρόνον τοῦ φαινομένου ἀστέρος,
  <span style="color:#b00e23">(8)</span> καὶ πέμψας αὐτοὺς εἰς Βηθλέεμ εἶπεν·
  Πορευθέντες ἐξετάσατε ἀκριβῶς περὶ τοῦ παιδίου· ἐπὰν δὲ εὕρητε, ἀπαγγείλατέ
  μοι, ὅπως κἀγὼ ἐλθὼν προσκυνήσω αὐτῷ. <span style="color:#b00e23">(9)</span>
  οἱ δὲ ἀκούσαντες τοῦ βασιλέως ἐπορεύθησαν, καὶ ἰδοὺ ὁ ἀστὴρ ὃν εἶδον ἐν τῇ
  ἀνατολῇ προῆγεν αὐτούς, ἕως ἐλθὼν ἐστάθη ἐπάνω οὗ ἦν τὸ παιδίον. <span style=
  "color:#b00e23">(10)</span> ἰδόντες δὲ τὸν ἀστέρα ἐχάρησαν χαρὰν μεγάλην
  σφόδρα. <span style="color:#b00e23">(11)</span> καὶ ἐλθόντες εἰς τὴν οἰκίαν
  εἶδον τὸ παιδίον μετὰ Μαρίας τῆς μητρὸς αὐτοῦ, καὶ πεσόντες προσεκύνησαν
  αὐτῷ, καὶ ἀνοίξαντες τοὺς θησαυροὺς αὐτῶν προσήνεγκαν αὐτῷ δῶρα, χρυσὸν καὶ
  λίβανον καὶ σμύρναν. <span style="color:#b00e23">(12)</span> καὶ
  χρηματισθέντες κατʼ ὄναρ μὴ ἀνακάμψαι πρὸς Ἡρῴδην διʼ ἄλλης ὁδοῦ ἀνεχώρησαν
  εἰς τὴν χώραν αὐτῶν. <span style="color:#b00e23">(13)</span> Ἀναχωρησάντων δὲ
  αὐτῶν ἰδοὺ ἄγγελος κυρίου φαίνεται κατʼ ὄναρ τῷ Ἰωσὴφ λέγων· Ἐγερθεὶς
  παράλαβε τὸ παιδίον καὶ τὴν μητέρα αὐτοῦ καὶ φεῦγε εἰς Αἴγυπτον, καὶ ἴσθι
  ἐκεῖ ἕως ἂν εἴπω σοι· μέλλει γὰρ Ἡρῴδης ζητεῖν τὸ παιδίον τοῦ ἀπολέσαι αὐτό.
  <span style="color:#b00e23">(14)</span> ὁ δὲ ἐγερθεὶς παρέλαβε τὸ παιδίον καὶ
  τὴν μητέρα αὐτοῦ νυκτὸς καὶ ἀνεχώρησεν εἰς Αἴγυπτον, <span style=
  "color:#b00e23">(15)</span> καὶ ἦν ἐκεῖ ἕως τῆς τελευτῆς Ἡρῴδου· ἵνα πληρωθῇ
  τὸ ῥηθὲν ὑπὸ κυρίου διὰ τοῦ προφήτου λέγοντος· Ἐξ Αἰγύπτου ἐκάλεσα τὸν υἱόν
  μου. <span style="color:#b00e23">(16)</span> Τότε Ἡρῴδης ἰδὼν ὅτι ἐνεπαίχθη
  ὑπὸ τῶν μάγων ἐθυμώθη λίαν, καὶ ἀποστείλας ἀνεῖλεν πάντας τοὺς παῖδας τοὺς ἐν
  Βηθλέεμ καὶ ἐν πᾶσι τοῖς ὁρίοις αὐτῆς ἀπὸ διετοῦς καὶ κατωτέρω, κατὰ τὸν
  χρόνον ὃν ἠκρίβωσεν παρὰ τῶν μάγων. <span style="color:#b00e23">(17)</span>
  τότε ἐπληρώθη τὸ ῥηθὲν διὰ Ἰερεμίου τοῦ προφήτου λέγοντος· <span style=
  "color:#b00e23">(18)</span> Φωνὴ ἐν Ῥαμὰ ἠκούσθη, κλαυθμὸς καὶ ὀδυρμὸς πολύς·
  Ῥαχὴλ κλαίουσα τὰ τέκνα αὐτῆς, καὶ οὐκ ἤθελεν παρακληθῆναι ὅτι οὐκ εἰσίν.
  <span style="color:#b00e23">(19)</span> Τελευτήσαντος δὲ τοῦ Ἡρῴδου ἰδοὺ
  ἄγγελος κυρίου φαίνεται κατʼ ὄναρ τῷ Ἰωσὴφ ἐν Αἰγύπτῳ <span style=
  "color:#b00e23">(20)</span> λέγων· Ἐγερθεὶς παράλαβε τὸ παιδίον καὶ τὴν
  μητέρα αὐτοῦ καὶ πορεύου εἰς γῆν Ἰσραήλ, τεθνήκασιν γὰρ οἱ ζητοῦντες τὴν
  ψυχὴν τοῦ παιδίου. <span style="color:#b00e23">(21)</span> ὁ δὲ ἐγερθεὶς
  παρέλαβε τὸ παιδίον καὶ τὴν μητέρα αὐτοῦ καὶ εἰσῆλθεν εἰς γῆν Ἰσραήλ.
  <span style="color:#b00e23">(22)</span> ἀκούσας δὲ ὅτι Ἀρχέλαος βασιλεύει τῆς
  Ἰουδαίας ἀντὶ τοῦ πατρὸς αὐτοῦ Ἡρῴδου ἐφοβήθη ἐκεῖ ἀπελθεῖν· χρηματισθεὶς δὲ
  κατʼ ὄναρ ἀνεχώρησεν εἰς τὰ μέρη τῆς Γαλιλαίας, <span style=
  "color:#b00e23">(23)</span> καὶ ἐλθὼν κατῴκησεν εἰς πόλιν λεγομένην Ναζαρέτ,
  ὅπως πληρωθῇ τὸ ῥηθὲν διὰ τῶν προφητῶν ὅτι Ναζωραῖος κληθήσεται.</p>

  <h3 id="gospel_of_st._matthew3">3</h3>

  <p><span style="color:#b00e23">(1)</span> Ἐν δὲ ταῖς ἡμέραις ἐκείναις
  παραγίνεται Ἰωάννης ὁ βαπτιστὴς κηρύσσων ἐν τῇ ἐρήμῳ τῆς Ἰουδαίας
  <span style="color:#b00e23">(2)</span> καὶ λέγων· Μετανοεῖτε, ἤγγικεν γὰρ ἡ
  βασιλεία τῶν οὐρανῶν. <span style="color:#b00e23">(3)</span> οὗτος γάρ ἐστιν
  ὁ ῥηθεὶς διὰ Ἠσαΐου τοῦ προφήτου λέγοντος· Φωνὴ βοῶντος ἐν τῇ ἐρήμῳ·
  Ἑτοιμάσατε τὴν ὁδὸν κυρίου, εὐθείας ποιεῖτε τὰς τρίβους αὐτοῦ. <span style=
  "color:#b00e23">(4)</span> αὐτὸς δὲ ὁ Ἰωάννης εἶχεν τὸ ἔνδυμα αὐτοῦ ἀπὸ
  τριχῶν καμήλου καὶ ζώνην δερματίνην περὶ τὴν ὀσφὺν αὐτοῦ, ἡ δὲ τροφὴ ἦν αὐτοῦ
  ἀκρίδες καὶ μέλι ἄγριον. <span style="color:#b00e23">(5)</span> τότε
  ἐξεπορεύετο πρὸς αὐτὸν Ἱεροσόλυμα καὶ πᾶσα ἡ Ἰουδαία καὶ πᾶσα ἡ περίχωρος τοῦ
  Ἰορδάνου, <span style="color:#b00e23">(6)</span> καὶ ἐβαπτίζοντο ἐν τῷ
  Ἰορδάνῃ ποταμῷ ὑπʼ αὐτοῦ ἐξομολογούμενοι τὰς ἁμαρτίας αὐτῶν. <span style=
  "color:#b00e23">(7)</span> Ἰδὼν δὲ πολλοὺς τῶν Φαρισαίων καὶ Σαδδουκαίων
  ἐρχομένους ἐπὶ τὸ βάπτισμα αὐτοῦ εἶπεν αὐτοῖς· Γεννήματα ἐχιδνῶν, τίς
  ὑπέδειξεν ὑμῖν φυγεῖν ἀπὸ τῆς μελλούσης ὀργῆς; <span style=
  "color:#b00e23">(8)</span> ποιήσατε οὖν καρπὸν ἄξιον τῆς μετανοίας
  <span style="color:#b00e23">(9)</span> καὶ μὴ δόξητε λέγειν ἐν ἑαυτοῖς·
  Πατέρα ἔχομεν τὸν Ἀβραάμ, λέγω γὰρ ὑμῖν ὅτι δύναται ὁ θεὸς ἐκ τῶν λίθων
  τούτων ἐγεῖραι τέκνα τῷ Ἀβραάμ. <span style="color:#b00e23">(10)</span> ἤδη
  δὲ ἡ ἀξίνη πρὸς τὴν ῥίζαν τῶν δένδρων κεῖται· πᾶν οὖν δένδρον μὴ ποιοῦν
  καρπὸν καλὸν ἐκκόπτεται καὶ εἰς πῦρ βάλλεται. <span style=
  "color:#b00e23">(11)</span> Ἐγὼ μὲν ὑμᾶς βαπτίζω ἐν ὕδατι εἰς μετάνοιαν· ὁ δὲ
  ὀπίσω μου ἐρχόμενος ἰσχυρότερός μού ἐστιν, οὗ οὐκ εἰμὶ ἱκανὸς τὰ ὑποδήματα
  βαστάσαι· αὐτὸς ὑμᾶς βαπτίσει ἐν πνεύματι ἁγίῳ καὶ πυρί· <span style=
  "color:#b00e23">(12)</span> οὗ τὸ πτύον ἐν τῇ χειρὶ αὐτοῦ, καὶ διακαθαριεῖ
  τὴν ἅλωνα αὐτοῦ καὶ συνάξει τὸν σῖτον αὐτοῦ εἰς τὴν ἀποθήκην, τὸ δὲ ἄχυρον
  κατακαύσει πυρὶ ἀσβέστῳ. <span style="color:#b00e23">(13)</span> Τότε
  παραγίνεται ὁ Ἰησοῦς ἀπὸ τῆς Γαλιλαίας ἐπὶ τὸν Ἰορδάνην πρὸς τὸν Ἰωάννην τοῦ
  βαπτισθῆναι ὑπʼ αὐτοῦ. <span style="color:#b00e23">(14)</span> ὁ δὲ Ἰωάννης
  διεκώλυεν αὐτὸν λέγων· Ἐγὼ χρείαν ἔχω ὑπὸ σοῦ βαπτισθῆναι, καὶ σὺ ἔρχῃ πρός
  με; <span style="color:#b00e23">(15)</span> ἀποκριθεὶς δὲ ὁ Ἰησοῦς εἶπεν πρὸς
  αὐτόν· Ἄφες ἄρτι, οὕτως γὰρ πρέπον ἐστὶν ἡμῖν πληρῶσαι πᾶσαν δικαιοσύνην.
  τότε ἀφίησιν αὐτόν. <span style="color:#b00e23">(16)</span> βαπτισθεὶς δὲ ὁ
  Ἰησοῦς εὐθὺς ἀνέβη ἀπὸ τοῦ ὕδατος· καὶ ἰδοὺ ἠνεῴχθησαν οἱ οὐρανοί, καὶ εἶδεν
  πνεῦμα θεοῦ καταβαῖνον ὡσεὶ περιστερὰν ἐρχόμενον ἐπʼ αὐτόν· <span style=
  "color:#b00e23">(17)</span> καὶ ἰδοὺ φωνὴ ἐκ τῶν οὐρανῶν λέγουσα· Οὗτός ἐστιν
  ὁ υἱός μου ὁ ἀγαπητός, ἐν ᾧ εὐδόκησα.</p>

  <h3 id="gospel_of_st._matthew4">4</h3>

  <p><span style="color:#b00e23">(1)</span> Τότε ὁ Ἰησοῦς ἀνήχθη εἰς τὴν ἔρημον
  ὑπὸ τοῦ πνεύματος, πειρασθῆναι ὑπὸ τοῦ διαβόλου. <span style=
  "color:#b00e23">(2)</span> καὶ νηστεύσας ἡμέρας τεσσεράκοντα καὶ νύκτας
  τεσσεράκοντα ὕστερον ἐπείνασεν. <span style="color:#b00e23">(3)</span> καὶ
  προσελθὼν ὁ πειράζων εἶπεν αὐτῷ· Εἰ υἱὸς εἶ τοῦ θεοῦ, εἰπὲ ἵνα οἱ λίθοι οὗτοι
  ἄρτοι γένωνται. <span style="color:#b00e23">(4)</span> ὁ δὲ ἀποκριθεὶς εἶπεν·
  Γέγραπται· Οὐκ ἐπʼ ἄρτῳ μόνῳ ζήσεται ὁ ἄνθρωπος, ἀλλʼ ἐπὶ παντὶ ῥήματι
  ἐκπορευομένῳ διὰ στόματος θεοῦ. <span style="color:#b00e23">(5)</span> Τότε
  παραλαμβάνει αὐτὸν ὁ διάβολος εἰς τὴν ἁγίαν πόλιν, καὶ ἔστησεν αὐτὸν ἐπὶ τὸ
  πτερύγιον τοῦ ἱεροῦ, <span style="color:#b00e23">(6)</span> καὶ λέγει αὐτῷ·
  Εἰ υἱὸς εἶ τοῦ θεοῦ, βάλε σεαυτὸν κάτω· γέγραπται γὰρ ὅτι Τοῖς ἀγγέλοις αὐτοῦ
  ἐντελεῖται περὶ σοῦ καὶ ἐπὶ χειρῶν ἀροῦσίν σε, μήποτε προσκόψῃς πρὸς λίθον
  τὸν πόδα σου. <span style="color:#b00e23">(7)</span> ἔφη αὐτῷ ὁ Ἰησοῦς· Πάλιν
  γέγραπται· Οὐκ ἐκπειράσεις κύριον τὸν θεόν σου. <span style=
  "color:#b00e23">(8)</span> Πάλιν παραλαμβάνει αὐτὸν ὁ διάβολος εἰς ὄρος
  ὑψηλὸν λίαν, καὶ δείκνυσιν αὐτῷ πάσας τὰς βασιλείας τοῦ κόσμου καὶ τὴν δόξαν
  αὐτῶν <span style="color:#b00e23">(9)</span> καὶ εἶπεν αὐτῷ· Ταῦτά σοι πάντα
  δώσω, ἐὰν πεσὼν προσκυνήσῃς μοι. <span style="color:#b00e23">(10)</span> τότε
  λέγει αὐτῷ ὁ Ἰησοῦς· Ὕπαγε, Σατανᾶ· γέγραπται γάρ· Κύριον τὸν θεόν σου
  προσκυνήσεις καὶ αὐτῷ μόνῳ λατρεύσεις. <span style=
  "color:#b00e23">(11)</span> τότε ἀφίησιν αὐτὸν ὁ διάβολος, καὶ ἰδοὺ ἄγγελοι
  προσῆλθον καὶ διηκόνουν αὐτῷ. <span style="color:#b00e23">(12)</span> Ἀκούσας
  δὲ ὅτι Ἰωάννης παρεδόθη ἀνεχώρησεν εἰς τὴν Γαλιλαίαν. <span style=
  "color:#b00e23">(13)</span> καὶ καταλιπὼν τὴν Ναζαρὰ ἐλθὼν κατῴκησεν εἰς
  Καφαρναοὺμ τὴν παραθαλασσίαν ἐν ὁρίοις Ζαβουλὼν καὶ Νεφθαλίμ· <span style=
  "color:#b00e23">(14)</span> ἵνα πληρωθῇ τὸ ῥηθὲν διὰ Ἠσαΐου τοῦ προφήτου
  λέγοντος· <span style="color:#b00e23">(15)</span> Γῆ Ζαβουλὼν καὶ γῆ
  Νεφθαλίμ, ὁδὸν θαλάσσης, πέραν τοῦ Ἰορδάνου, Γαλιλαία τῶν ἐθνῶν, <span style=
  "color:#b00e23">(16)</span> ὁ λαὸς ὁ καθήμενος ἐν σκοτίᾳ φῶς εἶδεν μέγα, καὶ
  τοῖς καθημένοις ἐν χώρᾳ καὶ σκιᾷ θανάτου φῶς ἀνέτειλεν αὐτοῖς. <span style=
  "color:#b00e23">(17)</span> Ἀπὸ τότε ἤρξατο ὁ Ἰησοῦς κηρύσσειν καὶ λέγειν·
  Μετανοεῖτε, ἤγγικεν γὰρ ἡ βασιλεία τῶν οὐρανῶν. <span style=
  "color:#b00e23">(18)</span> Περιπατῶν δὲ παρὰ τὴν θάλασσαν τῆς Γαλιλαίας
  εἶδεν δύο ἀδελφούς, Σίμωνα τὸν λεγόμενον Πέτρον καὶ Ἀνδρέαν τὸν ἀδελφὸν
  αὐτοῦ, βάλλοντας ἀμφίβληστρον εἰς τὴν θάλασσαν, ἦσαν γὰρ ἁλιεῖς· <span style=
  "color:#b00e23">(19)</span> καὶ λέγει αὐτοῖς· Δεῦτε ὀπίσω μου, καὶ ποιήσω
  ὑμᾶς ἁλιεῖς ἀνθρώπων. <span style="color:#b00e23">(20)</span> οἱ δὲ εὐθέως
  ἀφέντες τὰ δίκτυα ἠκολούθησαν αὐτῷ. <span style="color:#b00e23">(21)</span>
  Καὶ προβὰς ἐκεῖθεν εἶδεν ἄλλους δύο ἀδελφούς, Ἰάκωβον τὸν τοῦ Ζεβεδαίου καὶ
  Ἰωάννην τὸν ἀδελφὸν αὐτοῦ, ἐν τῷ πλοίῳ μετὰ Ζεβεδαίου τοῦ πατρὸς αὐτῶν
  καταρτίζοντας τὰ δίκτυα αὐτῶν, καὶ ἐκάλεσεν αὐτούς. <span style=
  "color:#b00e23">(22)</span> οἱ δὲ εὐθέως ἀφέντες τὸ πλοῖον καὶ τὸν πατέρα
  αὐτῶν ἠκολούθησαν αὐτῷ. <span style="color:#b00e23">(23)</span> Καὶ περιῆγεν
  ἐν ὅλῃ τῇ Γαλιλαίᾳ, διδάσκων ἐν ταῖς συναγωγαῖς αὐτῶν καὶ κηρύσσων τὸ
  εὐαγγέλιον τῆς βασιλείας καὶ θεραπεύων πᾶσαν νόσον καὶ πᾶσαν μαλακίαν ἐν τῷ
  λαῷ. <span style="color:#b00e23">(24)</span> καὶ ἀπῆλθεν ἡ ἀκοὴ αὐτοῦ εἰς
  ὅλην τὴν Συρίαν· καὶ προσήνεγκαν αὐτῷ πάντας τοὺς κακῶς ἔχοντας ποικίλαις
  νόσοις καὶ βασάνοις συνεχομένους, δαιμονιζομένους καὶ σεληνιαζομένους καὶ
  παραλυτικούς, καὶ ἐθεράπευσεν αὐτούς. <span style="color:#b00e23">(25)</span>
  καὶ ἠκολούθησαν αὐτῷ ὄχλοι πολλοὶ ἀπὸ τῆς Γαλιλαίας καὶ Δεκαπόλεως καὶ
  Ἱεροσολύμων καὶ Ἰουδαίας καὶ πέραν τοῦ Ἰορδάνου.</p>

  <h3 id="gospel_of_st._matthew5">5</h3>

  <p><span style="color:#b00e23">(1)</span> Ἰδὼν δὲ τοὺς ὄχλους ἀνέβη εἰς τὸ
  ὄρος· καὶ καθίσαντος αὐτοῦ προσῆλθαν αὐτῷ οἱ μαθηταὶ αὐτοῦ· <span style=
  "color:#b00e23">(2)</span> καὶ ἀνοίξας τὸ στόμα αὐτοῦ ἐδίδασκεν αὐτοὺς λέγων·
  <span style="color:#b00e23">(3)</span> Μακάριοι οἱ πτωχοὶ τῷ πνεύματι, ὅτι
  αὐτῶν ἐστιν ἡ βασιλεία τῶν οὐρανῶν. <span style="color:#b00e23">(4)</span>
  μακάριοι οἱ πενθοῦντες, ὅτι αὐτοὶ παρακληθήσονται. <span style=
  "color:#b00e23">(5)</span> μακάριοι οἱ πραεῖς, ὅτι αὐτοὶ κληρονομήσουσι τὴν
  γῆν. <span style="color:#b00e23">(6)</span> μακάριοι οἱ πεινῶντες καὶ
  διψῶντες τὴν δικαιοσύνην, ὅτι αὐτοὶ χορτασθήσονται. <span style=
  "color:#b00e23">(7)</span> μακάριοι οἱ ἐλεήμονες, ὅτι αὐτοὶ ἐλεηθήσονται.
  <span style="color:#b00e23">(8)</span> μακάριοι οἱ καθαροὶ τῇ καρδίᾳ, ὅτι
  αὐτοὶ τὸν θεὸν ὄψονται. <span style="color:#b00e23">(9)</span> μακάριοι οἱ
  εἰρηνοποιοί, ὅτι αὐτοὶ υἱοὶ θεοῦ κληθήσονται. <span style=
  "color:#b00e23">(10)</span> μακάριοι οἱ δεδιωγμένοι ἕνεκεν δικαιοσύνης, ὅτι
  αὐτῶν ἐστιν ἡ βασιλεία τῶν οὐρανῶν. <span style="color:#b00e23">(11)</span>
  μακάριοί ἐστε ὅταν ὀνειδίσωσιν ὑμᾶς καὶ διώξωσιν καὶ εἴπωσιν πᾶν πονηρὸν καθʼ
  ὑμῶν ψευδόμενοι ἕνεκεν ἐμοῦ. <span style="color:#b00e23">(12)</span> χαίρετε
  καὶ ἀγαλλιᾶσθε, ὅτι ὁ μισθὸς ὑμῶν πολὺς ἐν τοῖς οὐρανοῖς· οὕτως γὰρ ἐδίωξαν
  τοὺς προφήτας τοὺς πρὸ ὑμῶν. <span style="color:#b00e23">(13)</span> Ὑμεῖς
  ἐστε τὸ ἅλας τῆς γῆς· ἐὰν δὲ τὸ ἅλας μωρανθῇ, ἐν τίνι ἁλισθήσεται; εἰς οὐδὲν
  ἰσχύει ἔτι εἰ μὴ βληθὲν ἔξω καταπατεῖσθαι ὑπὸ τῶν ἀνθρώπων. <span style=
  "color:#b00e23">(14)</span> Ὑμεῖς ἐστε τὸ φῶς τοῦ κόσμου. οὐ δύναται πόλις
  κρυβῆναι ἐπάνω ὄρους κειμένη· <span style="color:#b00e23">(15)</span> οὐδὲ
  καίουσιν λύχνον καὶ τιθέασιν αὐτὸν ὑπὸ τὸν μόδιον ἀλλʼ ἐπὶ τὴν λυχνίαν, καὶ
  λάμπει πᾶσιν τοῖς ἐν τῇ οἰκίᾳ. <span style="color:#b00e23">(16)</span> οὕτως
  λαμψάτω τὸ φῶς ὑμῶν ἔμπροσθεν τῶν ἀνθρώπων, ὅπως ἴδωσιν ὑμῶν τὰ καλὰ ἔργα καὶ
  δοξάσωσιν τὸν πατέρα ὑμῶν τὸν ἐν τοῖς οὐρανοῖς. <span style=
  "color:#b00e23">(17)</span> Μὴ νομίσητε ὅτι ἦλθον καταλῦσαι τὸν νόμον ἢ τοὺς
  προφήτας· οὐκ ἦλθον καταλῦσαι ἀλλὰ πληρῶσαι· <span style=
  "color:#b00e23">(18)</span> ἀμὴν γὰρ λέγω ὑμῖν, ἕως ἂν παρέλθῃ ὁ οὐρανὸς καὶ
  ἡ γῆ, ἰῶτα ἓν ἢ μία κεραία οὐ μὴ παρέλθῃ ἀπὸ τοῦ νόμου, ἕως ἂν πάντα γένηται.
  <span style="color:#b00e23">(19)</span> ὃς ἐὰν οὖν λύσῃ μίαν τῶν ἐντολῶν
  τούτων τῶν ἐλαχίστων καὶ διδάξῃ οὕτως τοὺς ἀνθρώπους, ἐλάχιστος κληθήσεται ἐν
  τῇ βασιλείᾳ τῶν οὐρανῶν· ὃς δʼ ἂν ποιήσῃ καὶ διδάξῃ, οὗτος μέγας κληθήσεται
  ἐν τῇ βασιλείᾳ τῶν οὐρανῶν. <span style="color:#b00e23">(20)</span> λέγω γὰρ
  ὑμῖν ὅτι ἐὰν μὴ περισσεύσῃ ὑμῶν ἡ δικαιοσύνη πλεῖον τῶν γραμματέων καὶ
  Φαρισαίων, οὐ μὴ εἰσέλθητε εἰς τὴν βασιλείαν τῶν οὐρανῶν. <span style=
  "color:#b00e23">(21)</span> Ἠκούσατε ὅτι ἐρρέθη τοῖς ἀρχαίοις· Οὐ φονεύσεις·
  ὃς δʼ ἂν φονεύσῃ, ἔνοχος ἔσται τῇ κρίσει. <span style=
  "color:#b00e23">(22)</span> ἐγὼ δὲ λέγω ὑμῖν ὅτι πᾶς ὁ ὀργιζόμενος τῷ ἀδελφῷ
  αὐτοῦ ἔνοχος ἔσται τῇ κρίσει· ὃς δʼ ἂν εἴπῃ τῷ ἀδελφῷ αὐτοῦ· Ῥακά, ἔνοχος
  ἔσται τῷ συνεδρίῳ· ὃς δʼ ἂν εἴπῃ· Μωρέ, ἔνοχος ἔσται εἰς τὴν γέενναν τοῦ
  πυρός. <span style="color:#b00e23">(23)</span> ἐὰν οὖν προσφέρῃς τὸ δῶρόν σου
  ἐπὶ τὸ θυσιαστήριον κἀκεῖ μνησθῇς ὅτι ὁ ἀδελφός σου ἔχει τι κατὰ σοῦ,
  <span style="color:#b00e23">(24)</span> ἄφες ἐκεῖ τὸ δῶρόν σου ἔμπροσθεν τοῦ
  θυσιαστηρίου καὶ ὕπαγε πρῶτον διαλλάγηθι τῷ ἀδελφῷ σου, καὶ τότε ἐλθὼν
  πρόσφερε τὸ δῶρόν σου. <span style="color:#b00e23">(25)</span> ἴσθι εὐνοῶν τῷ
  ἀντιδίκῳ σου ταχὺ ἕως ὅτου εἶ μετʼ αὐτοῦ ἐν τῇ ὁδῷ, μήποτέ σε παραδῷ ὁ
  ἀντίδικος τῷ κριτῇ, καὶ ὁ κριτὴς τῷ ὑπηρέτῃ, καὶ εἰς φυλακὴν βληθήσῃ·
  <span style="color:#b00e23">(26)</span> ἀμὴν λέγω σοι, οὐ μὴ ἐξέλθῃς ἐκεῖθεν
  ἕως ἂν ἀποδῷς τὸν ἔσχατον κοδράντην. <span style="color:#b00e23">(27)</span>
  Ἠκούσατε ὅτι ἐρρέθη· Οὐ μοιχεύσεις. <span style="color:#b00e23">(28)</span>
  ἐγὼ δὲ λέγω ὑμῖν ὅτι πᾶς ὁ βλέπων γυναῖκα πρὸς τὸ ἐπιθυμῆσαι αὐτὴν ἤδη
  ἐμοίχευσεν αὐτὴν ἐν τῇ καρδίᾳ αὐτοῦ. <span style="color:#b00e23">(29)</span>
  εἰ δὲ ὁ ὀφθαλμός σου ὁ δεξιὸς σκανδαλίζει σε, ἔξελε αὐτὸν καὶ βάλε ἀπὸ σοῦ,
  συμφέρει γάρ σοι ἵνα ἀπόληται ἓν τῶν μελῶν σου καὶ μὴ ὅλον τὸ σῶμά σου βληθῇ
  εἰς γέενναν. <span style="color:#b00e23">(30)</span> καὶ εἰ ἡ δεξιά σου χεὶρ
  σκανδαλίζει σε, ἔκκοψον αὐτὴν καὶ βάλε ἀπὸ σοῦ, συμφέρει γάρ σοι ἵνα ἀπόληται
  ἓν τῶν μελῶν σου καὶ μὴ ὅλον τὸ σῶμά σου εἰς γέενναν ἀπέλθῃ. <span style=
  "color:#b00e23">(31)</span> Ἐρρέθη δέ· Ὃς ἂν ἀπολύσῃ τὴν γυναῖκα αὐτοῦ, δότω
  αὐτῇ ἀποστάσιον. <span style="color:#b00e23">(32)</span> ἐγὼ δὲ λέγω ὑμῖν ὅτι
  πᾶς ὁ ἀπολύων τὴν γυναῖκα αὐτοῦ παρεκτὸς λόγου πορνείας ποιεῖ αὐτὴν
  μοιχευθῆναι, καὶ ὃς ἐὰν ἀπολελυμένην γαμήσῃ μοιχᾶται. <span style=
  "color:#b00e23">(33)</span> Πάλιν ἠκούσατε ὅτι ἐρρέθη τοῖς ἀρχαίοις· Οὐκ
  ἐπιορκήσεις, ἀποδώσεις δὲ τῷ κυρίῳ τοὺς ὅρκους σου. <span style=
  "color:#b00e23">(34)</span> ἐγὼ δὲ λέγω ὑμῖν μὴ ὀμόσαι ὅλως· μήτε ἐν τῷ
  οὐρανῷ, ὅτι θρόνος ἐστὶν τοῦ θεοῦ· <span style="color:#b00e23">(35)</span>
  μήτε ἐν τῇ γῇ, ὅτι ὑποπόδιόν ἐστιν τῶν ποδῶν αὐτοῦ· μήτε εἰς Ἱεροσόλυμα, ὅτι
  πόλις ἐστὶν τοῦ μεγάλου βασιλέως· <span style="color:#b00e23">(36)</span>
  μήτε ἐν τῇ κεφαλῇ σου ὀμόσῃς, ὅτι οὐ δύνασαι μίαν τρίχα λευκὴν ποιῆσαι ἢ
  μέλαιναν. <span style="color:#b00e23">(37)</span> ἔστω δὲ ὁ λόγος ὑμῶν ναὶ
  ναί, οὒ οὔ· τὸ δὲ περισσὸν τούτων ἐκ τοῦ πονηροῦ ἐστιν. <span style=
  "color:#b00e23">(38)</span> Ἠκούσατε ὅτι ἐρρέθη· Ὀφθαλμὸν ἀντὶ ὀφθαλμοῦ καὶ
  ὀδόντα ἀντὶ ὀδόντος. <span style="color:#b00e23">(39)</span> ἐγὼ δὲ λέγω ὑμῖν
  μὴ ἀντιστῆναι τῷ πονηρῷ· ἀλλʼ ὅστις σε ῥαπίζει εἰς τὴν δεξιὰν σιαγόνα,
  στρέψον αὐτῷ καὶ τὴν ἄλλην· <span style="color:#b00e23">(40)</span> καὶ τῷ
  θέλοντί σοι κριθῆναι καὶ τὸν χιτῶνά σου λαβεῖν, ἄφες αὐτῷ καὶ τὸ ἱμάτιον·
  <span style="color:#b00e23">(41)</span> καὶ ὅστις σε ἀγγαρεύσει μίλιον ἕν,
  ὕπαγε μετʼ αὐτοῦ δύο. <span style="color:#b00e23">(42)</span> τῷ αἰτοῦντί σε
  δός, καὶ τὸν θέλοντα ἀπὸ σοῦ δανίσασθαι μὴ ἀποστραφῇς. <span style=
  "color:#b00e23">(43)</span> Ἠκούσατε ὅτι ἐρρέθη· Ἀγαπήσεις τὸν πλησίον σου
  καὶ μισήσεις τὸν ἐχθρόν σου. <span style="color:#b00e23">(44)</span> ἐγὼ δὲ
  λέγω ὑμῖν, ἀγαπᾶτε τοὺς ἐχθροὺς ὑμῶν καὶ προσεύχεσθε ὑπὲρ τῶν διωκόντων ὑμᾶς·
  <span style="color:#b00e23">(45)</span> ὅπως γένησθε υἱοὶ τοῦ πατρὸς ὑμῶν τοῦ
  ἐν οὐρανοῖς, ὅτι τὸν ἥλιον αὐτοῦ ἀνατέλλει ἐπὶ πονηροὺς καὶ ἀγαθοὺς καὶ
  βρέχει ἐπὶ δικαίους καὶ ἀδίκους. <span style="color:#b00e23">(46)</span> ἐὰν
  γὰρ ἀγαπήσητε τοὺς ἀγαπῶντας ὑμᾶς, τίνα μισθὸν ἔχετε; οὐχὶ καὶ οἱ τελῶναι τὸ
  αὐτὸ ποιοῦσιν; <span style="color:#b00e23">(47)</span> καὶ ἐὰν ἀσπάσησθε τοὺς
  ἀδελφοὺς ὑμῶν μόνον, τί περισσὸν ποιεῖτε; οὐχὶ καὶ οἱ ἐθνικοὶ τὸ αὐτὸ
  ποιοῦσιν; <span style="color:#b00e23">(48)</span> Ἔσεσθε οὖν ὑμεῖς τέλειοι ὡς
  ὁ πατὴρ ὑμῶν ὁ οὐράνιος τέλειός ἐστιν.</p>

  <h3 id="gospel_of_st._matthew6">6</h3>

  <p><span style="color:#b00e23">(1)</span> Προσέχετε δὲ τὴν δικαιοσύνην ὑμῶν
  μὴ ποιεῖν ἔμπροσθεν τῶν ἀνθρώπων πρὸς τὸ θεαθῆναι αὐτοῖς· εἰ δὲ μή γε, μισθὸν
  οὐκ ἔχετε παρὰ τῷ πατρὶ ὑμῶν τῷ ἐν τοῖς οὐρανοῖς. <span style=
  "color:#b00e23">(2)</span> Ὅταν οὖν ποιῇς ἐλεημοσύνην, μὴ σαλπίσῃς ἔμπροσθέν
  σου, ὥσπερ οἱ ὑποκριταὶ ποιοῦσιν ἐν ταῖς συναγωγαῖς καὶ ἐν ταῖς ῥύμαις, ὅπως
  δοξασθῶσιν ὑπὸ τῶν ἀνθρώπων· ἀμὴν λέγω ὑμῖν, ἀπέχουσιν τὸν μισθὸν αὐτῶν.
  <span style="color:#b00e23">(3)</span> σοῦ δὲ ποιοῦντος ἐλεημοσύνην μὴ γνώτω
  ἡ ἀριστερά σου τί ποιεῖ ἡ δεξιά σου, <span style="color:#b00e23">(4)</span>
  ὅπως ᾖ σου ἡ ἐλεημοσύνη ἐν τῷ κρυπτῷ· καὶ ὁ πατήρ σου ὁ βλέπων ἐν τῷ κρυπτῷ
  ἀποδώσει σοι. <span style="color:#b00e23">(5)</span> Καὶ ὅταν προσεύχησθε,
  οὐκ ἔσεσθε ὡς οἱ ὑποκριταί· ὅτι φιλοῦσιν ἐν ταῖς συναγωγαῖς καὶ ἐν ταῖς
  γωνίαις τῶν πλατειῶν ἑστῶτες προσεύχεσθαι, ὅπως φανῶσιν τοῖς ἀνθρώποις· ἀμὴν
  λέγω ὑμῖν, ἀπέχουσι τὸν μισθὸν αὐτῶν. <span style="color:#b00e23">(6)</span>
  σὺ δὲ ὅταν προσεύχῃ, εἴσελθε εἰς τὸ ταμεῖόν σου καὶ κλείσας τὴν θύραν σου
  πρόσευξαι τῷ πατρί σου τῷ ἐν τῷ κρυπτῷ· καὶ ὁ πατήρ σου ὁ βλέπων ἐν τῷ κρυπτῷ
  ἀποδώσει σοι. <span style="color:#b00e23">(7)</span> Προσευχόμενοι δὲ μὴ
  βατταλογήσητε ὥσπερ οἱ ἐθνικοί, δοκοῦσιν γὰρ ὅτι ἐν τῇ πολυλογίᾳ αὐτῶν
  εἰσακουσθήσονται· <span style="color:#b00e23">(8)</span> μὴ οὖν ὁμοιωθῆτε
  αὐτοῖς, οἶδεν γὰρ ὁ πατὴρ ὑμῶν ὧν χρείαν ἔχετε πρὸ τοῦ ὑμᾶς αἰτῆσαι αὐτόν.
  <span style="color:#b00e23">(9)</span> Οὕτως οὖν προσεύχεσθε ὑμεῖς· Πάτερ
  ἡμῶν ὁ ἐν τοῖς οὐρανοῖς· ἁγιασθήτω τὸ ὄνομά σου, <span style=
  "color:#b00e23">(10)</span> ἐλθέτω ἡ βασιλεία σου, γενηθήτω τὸ θέλημά σου, ὡς
  ἐν οὐρανῷ καὶ ἐπὶ γῆς· <span style="color:#b00e23">(11)</span> τὸν ἄρτον ἡμῶν
  τὸν ἐπιούσιον δὸς ἡμῖν σήμερον· <span style="color:#b00e23">(12)</span> καὶ
  ἄφες ἡμῖν τὰ ὀφειλήματα ἡμῶν, ὡς καὶ ἡμεῖς ἀφήκαμεν τοῖς ὀφειλέταις ἡμῶν·
  <span style="color:#b00e23">(13)</span> καὶ μὴ εἰσενέγκῃς ἡμᾶς εἰς πειρασμόν,
  ἀλλὰ ῥῦσαι ἡμᾶς ἀπὸ τοῦ πονηροῦ. <span style="color:#b00e23">(14)</span> ἐὰν
  γὰρ ἀφῆτε τοῖς ἀνθρώποις τὰ παραπτώματα αὐτῶν, ἀφήσει καὶ ὑμῖν ὁ πατὴρ ὑμῶν ὁ
  οὐράνιος· <span style="color:#b00e23">(15)</span> ἐὰν δὲ μὴ ἀφῆτε τοῖς
  ἀνθρώποις, οὐδὲ ὁ πατὴρ ὑμῶν ἀφήσει τὰ παραπτώματα ὑμῶν. <span style=
  "color:#b00e23">(16)</span> Ὅταν δὲ νηστεύητε, μὴ γίνεσθε ὡς οἱ ὑποκριταὶ
  σκυθρωποί, ἀφανίζουσιν γὰρ τὰ πρόσωπα αὐτῶν ὅπως φανῶσιν τοῖς ἀνθρώποις
  νηστεύοντες· ἀμὴν λέγω ὑμῖν, ἀπέχουσιν τὸν μισθὸν αὐτῶν. <span style=
  "color:#b00e23">(17)</span> σὺ δὲ νηστεύων ἄλειψαί σου τὴν κεφαλὴν καὶ τὸ
  πρόσωπόν σου νίψαι, <span style="color:#b00e23">(18)</span> ὅπως μὴ φανῇς
  τοῖς ἀνθρώποις νηστεύων ἀλλὰ τῷ πατρί σου τῷ ἐν τῷ κρυφαίῳ· καὶ ὁ πατήρ σου ὁ
  βλέπων ἐν τῷ κρυφαίῳ ἀποδώσει σοι. <span style="color:#b00e23">(19)</span> Μὴ
  θησαυρίζετε ὑμῖν θησαυροὺς ἐπὶ τῆς γῆς, ὅπου σὴς καὶ βρῶσις ἀφανίζει, καὶ
  ὅπου κλέπται διορύσσουσιν καὶ κλέπτουσιν· <span style=
  "color:#b00e23">(20)</span> θησαυρίζετε δὲ ὑμῖν θησαυροὺς ἐν οὐρανῷ, ὅπου
  οὔτε σὴς οὔτε βρῶσις ἀφανίζει, καὶ ὅπου κλέπται οὐ διορύσσουσιν οὐδὲ
  κλέπτουσιν· <span style="color:#b00e23">(21)</span> ὅπου γάρ ἐστιν ὁ θησαυρός
  σου, ἐκεῖ ἔσται καὶ ἡ καρδία σου. <span style="color:#b00e23">(22)</span> Ὁ
  λύχνος τοῦ σώματός ἐστιν ὁ ὀφθαλμός. ἐὰν οὖν ᾖ ὁ ὀφθαλμός σου ἁπλοῦς, ὅλον τὸ
  σῶμά σου φωτεινὸν ἔσται· <span style="color:#b00e23">(23)</span> ἐὰν δὲ ὁ
  ὀφθαλμός σου πονηρὸς ᾖ, ὅλον τὸ σῶμά σου σκοτεινὸν ἔσται. εἰ οὖν τὸ φῶς τὸ ἐν
  σοὶ σκότος ἐστίν, τὸ σκότος πόσον. <span style="color:#b00e23">(24)</span>
  Οὐδεὶς δύναται δυσὶ κυρίοις δουλεύειν· ἢ γὰρ τὸν ἕνα μισήσει καὶ τὸν ἕτερον
  ἀγαπήσει, ἢ ἑνὸς ἀνθέξεται καὶ τοῦ ἑτέρου καταφρονήσει. οὐ δύνασθε θεῷ
  δουλεύειν καὶ μαμωνᾷ. <span style="color:#b00e23">(25)</span> Διὰ τοῦτο λέγω
  ὑμῖν· μὴ μεριμνᾶτε τῇ ψυχῇ ὑμῶν τί φάγητε, μηδὲ τῷ σώματι ὑμῶν τί ἐνδύσησθε·
  οὐχὶ ἡ ψυχὴ πλεῖόν ἐστι τῆς τροφῆς καὶ τὸ σῶμα τοῦ ἐνδύματος; <span style=
  "color:#b00e23">(26)</span> ἐμβλέψατε εἰς τὰ πετεινὰ τοῦ οὐρανοῦ ὅτι οὐ
  σπείρουσιν οὐδὲ θερίζουσιν οὐδὲ συνάγουσιν εἰς ἀποθήκας, καὶ ὁ πατὴρ ὑμῶν ὁ
  οὐράνιος τρέφει αὐτά· οὐχ ὑμεῖς μᾶλλον διαφέρετε αὐτῶν; <span style=
  "color:#b00e23">(27)</span> τίς δὲ ἐξ ὑμῶν μεριμνῶν δύναται προσθεῖναι ἐπὶ
  τὴν ἡλικίαν αὐτοῦ πῆχυν ἕνα; <span style="color:#b00e23">(28)</span> καὶ περὶ
  ἐνδύματος τί μεριμνᾶτε; καταμάθετε τὰ κρίνα τοῦ ἀγροῦ πῶς αὐξάνουσιν· οὐ
  κοπιῶσιν οὐδὲ νήθουσιν· <span style="color:#b00e23">(29)</span> λέγω δὲ ὑμῖν
  ὅτι οὐδὲ Σολομὼν ἐν πάσῃ τῇ δόξῃ αὐτοῦ περιεβάλετο ὡς ἓν τούτων. <span style=
  "color:#b00e23">(30)</span> εἰ δὲ τὸν χόρτον τοῦ ἀγροῦ σήμερον ὄντα καὶ
  αὔριον εἰς κλίβανον βαλλόμενον ὁ θεὸς οὕτως ἀμφιέννυσιν, οὐ πολλῷ μᾶλλον
  ὑμᾶς, ὀλιγόπιστοι; <span style="color:#b00e23">(31)</span> μὴ οὖν μεριμνήσητε
  λέγοντες· Τί φάγωμεν; ἤ· Τί πίωμεν; ἤ· Τί περιβαλώμεθα; <span style=
  "color:#b00e23">(32)</span> πάντα γὰρ ταῦτα τὰ ἔθνη ἐπιζητοῦσιν· οἶδεν γὰρ ὁ
  πατὴρ ὑμῶν ὁ οὐράνιος ὅτι χρῄζετε τούτων ἁπάντων. <span style=
  "color:#b00e23">(33)</span> ζητεῖτε δὲ πρῶτον τὴν βασιλείαν καὶ τὴν
  δικαιοσύνην αὐτοῦ, καὶ ταῦτα πάντα προστεθήσεται ὑμῖν. <span style=
  "color:#b00e23">(34)</span> μὴ οὖν μεριμνήσητε εἰς τὴν αὔριον, ἡ γὰρ αὔριον
  μεριμνήσει αὑτῆς· ἀρκετὸν τῇ ἡμέρᾳ ἡ κακία αὐτῆς.</p>

  <h3 id="gospel_of_st._matthew7">7</h3>

  <p><span style="color:#b00e23">(1)</span> Μὴ κρίνετε, ἵνα μὴ κριθῆτε·
  <span style="color:#b00e23">(2)</span> ἐν ᾧ γὰρ κρίματι κρίνετε κριθήσεσθε,
  καὶ ἐν ᾧ μέτρῳ μετρεῖτε μετρηθήσεται ὑμῖν. <span style=
  "color:#b00e23">(3)</span> τί δὲ βλέπεις τὸ κάρφος τὸ ἐν τῷ ὀφθαλμῷ τοῦ
  ἀδελφοῦ σου, τὴν δὲ ἐν τῷ σῷ ὀφθαλμῷ δοκὸν οὐ κατανοεῖς; <span style=
  "color:#b00e23">(4)</span> ἢ πῶς ἐρεῖς τῷ ἀδελφῷ σου· Ἄφες ἐκβάλω τὸ κάρφος
  ἐκ τοῦ ὀφθαλμοῦ σου, καὶ ἰδοὺ ἡ δοκὸς ἐν τῷ ὀφθαλμῷ σοῦ; <span style=
  "color:#b00e23">(5)</span> ὑποκριτά, ἔκβαλε πρῶτον ἐκ τοῦ ὀφθαλμοῦ σοῦ τὴν
  δοκόν, καὶ τότε διαβλέψεις ἐκβαλεῖν τὸ κάρφος ἐκ τοῦ ὀφθαλμοῦ τοῦ ἀδελφοῦ
  σου. <span style="color:#b00e23">(6)</span> Μὴ δῶτε τὸ ἅγιον τοῖς κυσίν, μηδὲ
  βάλητε τοὺς μαργαρίτας ὑμῶν ἔμπροσθεν τῶν χοίρων, μήποτε καταπατήσουσιν
  αὐτοὺς ἐν τοῖς ποσὶν αὐτῶν καὶ στραφέντες ῥήξωσιν ὑμᾶς. <span style=
  "color:#b00e23">(7)</span> Αἰτεῖτε, καὶ δοθήσεται ὑμῖν· ζητεῖτε, καὶ
  εὑρήσετε· κρούετε, καὶ ἀνοιγήσεται ὑμῖν. <span style=
  "color:#b00e23">(8)</span> πᾶς γὰρ ὁ αἰτῶν λαμβάνει καὶ ὁ ζητῶν εὑρίσκει καὶ
  τῷ κρούοντι ἀνοιγήσεται. <span style="color:#b00e23">(9)</span> ἢ τίς ἐστιν
  ἐξ ὑμῶν ἄνθρωπος, ὃν αἰτήσει ὁ υἱὸς αὐτοῦ ἄρτον—μὴ λίθον ἐπιδώσει αὐτῷ;
  <span style="color:#b00e23">(10)</span> ἢ καὶ ἰχθὺν αἰτήσει—μὴ ὄφιν ἐπιδώσει
  αὐτῷ; <span style="color:#b00e23">(11)</span> εἰ οὖν ὑμεῖς πονηροὶ ὄντες
  οἴδατε δόματα ἀγαθὰ διδόναι τοῖς τέκνοις ὑμῶν, πόσῳ μᾶλλον ὁ πατὴρ ὑμῶν ὁ ἐν
  τοῖς οὐρανοῖς δώσει ἀγαθὰ τοῖς αἰτοῦσιν αὐτόν. <span style=
  "color:#b00e23">(12)</span> Πάντα οὖν ὅσα ἐὰν θέλητε ἵνα ποιῶσιν ὑμῖν οἱ
  ἄνθρωποι, οὕτως καὶ ὑμεῖς ποιεῖτε αὐτοῖς· οὗτος γάρ ἐστιν ὁ νόμος καὶ οἱ
  προφῆται. <span style="color:#b00e23">(13)</span> Εἰσέλθατε διὰ τῆς στενῆς
  πύλης· ὅτι πλατεῖα ἡ πύλη καὶ εὐρύχωρος ἡ ὁδὸς ἡ ἀπάγουσα εἰς τὴν ἀπώλειαν,
  καὶ πολλοί εἰσιν οἱ εἰσερχόμενοι διʼ αὐτῆς· <span style=
  "color:#b00e23">(14)</span> ὅτι στενὴ ἡ πύλη καὶ τεθλιμμένη ἡ ὁδὸς ἡ ἀπάγουσα
  εἰς τὴν ζωήν, καὶ ὀλίγοι εἰσὶν οἱ εὑρίσκοντες αὐτήν. <span style=
  "color:#b00e23">(15)</span> Προσέχετε ἀπὸ τῶν ψευδοπροφητῶν, οἵτινες ἔρχονται
  πρὸς ὑμᾶς ἐν ἐνδύμασι προβάτων ἔσωθεν δέ εἰσιν λύκοι ἅρπαγες. <span style=
  "color:#b00e23">(16)</span> ἀπὸ τῶν καρπῶν αὐτῶν ἐπιγνώσεσθε αὐτούς. μήτι
  συλλέγουσιν ἀπὸ ἀκανθῶν σταφυλὰς ἢ ἀπὸ τριβόλων σῦκα; <span style=
  "color:#b00e23">(17)</span> οὕτως πᾶν δένδρον ἀγαθὸν καρποὺς καλοὺς ποιεῖ, τὸ
  δὲ σαπρὸν δένδρον καρποὺς πονηροὺς ποιεῖ· <span style=
  "color:#b00e23">(18)</span> οὐ δύναται δένδρον ἀγαθὸν καρποὺς πονηροὺς
  ποιεῖν, οὐδὲ δένδρον σαπρὸν καρποὺς καλοὺς ποιεῖν. <span style=
  "color:#b00e23">(19)</span> πᾶν δένδρον μὴ ποιοῦν καρπὸν καλὸν ἐκκόπτεται καὶ
  εἰς πῦρ βάλλεται. <span style="color:#b00e23">(20)</span> ἄρα γε ἀπὸ τῶν
  καρπῶν αὐτῶν ἐπιγνώσεσθε αὐτούς. <span style="color:#b00e23">(21)</span> Οὐ
  πᾶς ὁ λέγων μοι· Κύριε κύριε εἰσελεύσεται εἰς τὴν βασιλείαν τῶν οὐρανῶν, ἀλλʼ
  ὁ ποιῶν τὸ θέλημα τοῦ πατρός μου τοῦ ἐν τοῖς οὐρανοῖς. <span style=
  "color:#b00e23">(22)</span> πολλοὶ ἐροῦσίν μοι ἐν ἐκείνῃ τῇ ἡμέρᾳ· Κύριε
  κύριε, οὐ τῷ σῷ ὀνόματι ἐπροφητεύσαμεν, καὶ τῷ σῷ ὀνόματι δαιμόνια
  ἐξεβάλομεν, καὶ τῷ σῷ ὀνόματι δυνάμεις πολλὰς ἐποιήσαμεν; <span style=
  "color:#b00e23">(23)</span> καὶ τότε ὁμολογήσω αὐτοῖς ὅτι Οὐδέποτε ἔγνων
  ὑμᾶς· ἀποχωρεῖτε ἀπʼ ἐμοῦ οἱ ἐργαζόμενοι τὴν ἀνομίαν. <span style=
  "color:#b00e23">(24)</span> Πᾶς οὖν ὅστις ἀκούει μου τοὺς λόγους τούτους καὶ
  ποιεῖ αὐτούς, ὁμοιωθήσεται ἀνδρὶ φρονίμῳ, ὅστις ᾠκοδόμησεν αὐτοῦ τὴν οἰκίαν
  ἐπὶ τὴν πέτραν. <span style="color:#b00e23">(25)</span> καὶ κατέβη ἡ βροχὴ
  καὶ ἦλθον οἱ ποταμοὶ καὶ ἔπνευσαν οἱ ἄνεμοι καὶ προσέπεσαν τῇ οἰκίᾳ ἐκείνῃ,
  καὶ οὐκ ἔπεσεν, τεθεμελίωτο γὰρ ἐπὶ τὴν πέτραν. <span style=
  "color:#b00e23">(26)</span> καὶ πᾶς ὁ ἀκούων μου τοὺς λόγους τούτους καὶ μὴ
  ποιῶν αὐτοὺς ὁμοιωθήσεται ἀνδρὶ μωρῷ, ὅστις ᾠκοδόμησεν αὐτοῦ τὴν οἰκίαν ἐπὶ
  τὴν ἄμμον. <span style="color:#b00e23">(27)</span> καὶ κατέβη ἡ βροχὴ καὶ
  ἦλθον οἱ ποταμοὶ καὶ ἔπνευσαν οἱ ἄνεμοι καὶ προσέκοψαν τῇ οἰκίᾳ ἐκείνῃ, καὶ
  ἔπεσεν, καὶ ἦν ἡ πτῶσις αὐτῆς μεγάλη. <span style="color:#b00e23">(28)</span>
  Καὶ ἐγένετο ὅτε ἐτέλεσεν ὁ Ἰησοῦς τοὺς λόγους τούτους, ἐξεπλήσσοντο οἱ ὄχλοι
  ἐπὶ τῇ διδαχῇ αὐτοῦ· <span style="color:#b00e23">(29)</span> ἦν γὰρ διδάσκων
  αὐτοὺς ὡς ἐξουσίαν ἔχων καὶ οὐχ ὡς οἱ γραμματεῖς αὐτῶν.</p>

  <h3 id="gospel_of_st._matthew8">8</h3>

  <p><span style="color:#b00e23">(1)</span> Καταβάντος δὲ αὐτοῦ ἀπὸ τοῦ ὄρους
  ἠκολούθησαν αὐτῷ ὄχλοι πολλοί. <span style="color:#b00e23">(2)</span> καὶ
  ἰδοὺ λεπρὸς προσελθὼν προσεκύνει αὐτῷ λέγων· Κύριε, ἐὰν θέλῃς δύνασαί με
  καθαρίσαι. <span style="color:#b00e23">(3)</span> καὶ ἐκτείνας τὴν χεῖρα
  ἥψατο αὐτοῦ λέγων· Θέλω, καθαρίσθητι· καὶ εὐθέως ἐκαθαρίσθη αὐτοῦ ἡ λέπρα.
  <span style="color:#b00e23">(4)</span> καὶ λέγει αὐτῷ ὁ Ἰησοῦς· Ὅρα μηδενὶ
  εἴπῃς, ἀλλὰ ὕπαγε σεαυτὸν δεῖξον τῷ ἱερεῖ, καὶ προσένεγκον τὸ δῶρον ὃ
  προσέταξεν Μωϋσῆς εἰς μαρτύριον αὐτοῖς. <span style=
  "color:#b00e23">(5)</span> Εἰσελθόντος δὲ αὐτοῦ εἰς Καφαρναοὺμ προσῆλθεν αὐτῷ
  ἑκατόνταρχος παρακαλῶν αὐτὸν <span style="color:#b00e23">(6)</span> καὶ
  λέγων· Κύριε, ὁ παῖς μου βέβληται ἐν τῇ οἰκίᾳ παραλυτικός, δεινῶς
  βασανιζόμενος. <span style="color:#b00e23">(7)</span> καὶ λέγει αὐτῷ· Ἐγὼ
  ἐλθὼν θεραπεύσω αὐτόν. <span style="color:#b00e23">(8)</span> καὶ ἀποκριθεὶς
  ὁ ἑκατόνταρχος ἔφη· Κύριε, οὐκ εἰμὶ ἱκανὸς ἵνα μου ὑπὸ τὴν στέγην εἰσέλθῃς·
  ἀλλὰ μόνον εἰπὲ λόγῳ, καὶ ἰαθήσεται ὁ παῖς μου· <span style=
  "color:#b00e23">(9)</span> καὶ γὰρ ἐγὼ ἄνθρωπός εἰμι ὑπὸ ἐξουσίαν, ἔχων ὑπʼ
  ἐμαυτὸν στρατιώτας, καὶ λέγω τούτῳ· Πορεύθητι, καὶ πορεύεται, καὶ ἄλλῳ·
  Ἔρχου, καὶ ἔρχεται, καὶ τῷ δούλῳ μου· Ποίησον τοῦτο, καὶ ποιεῖ. <span style=
  "color:#b00e23">(10)</span> ἀκούσας δὲ ὁ Ἰησοῦς ἐθαύμασεν καὶ εἶπεν τοῖς
  ἀκολουθοῦσιν· Ἀμὴν λέγω ὑμῖν, παρʼ οὐδενὶ τοσαύτην πίστιν ἐν τῷ Ἰσραὴλ εὗρον.
  <span style="color:#b00e23">(11)</span> λέγω δὲ ὑμῖν ὅτι πολλοὶ ἀπὸ ἀνατολῶν
  καὶ δυσμῶν ἥξουσιν καὶ ἀνακλιθήσονται μετὰ Ἀβραὰμ καὶ Ἰσαὰκ καὶ Ἰακὼβ ἐν τῇ
  βασιλείᾳ τῶν οὐρανῶν· <span style="color:#b00e23">(12)</span> οἱ δὲ υἱοὶ τῆς
  βασιλείας ἐκβληθήσονται εἰς τὸ σκότος τὸ ἐξώτερον· ἐκεῖ ἔσται ὁ κλαυθμὸς καὶ
  ὁ βρυγμὸς τῶν ὀδόντων. <span style="color:#b00e23">(13)</span> καὶ εἶπεν ὁ
  Ἰησοῦς τῷ ἑκατοντάρχῃ· Ὕπαγε, ὡς ἐπίστευσας γενηθήτω σοι· καὶ ἰάθη ὁ παῖς ἐν
  τῇ ὥρᾳ ἐκείνῃ. <span style="color:#b00e23">(14)</span> Καὶ ἐλθὼν ὁ Ἰησοῦς εἰς
  τὴν οἰκίαν Πέτρου εἶδεν τὴν πενθερὰν αὐτοῦ βεβλημένην καὶ πυρέσσουσαν·
  <span style="color:#b00e23">(15)</span> καὶ ἥψατο τῆς χειρὸς αὐτῆς, καὶ
  ἀφῆκεν αὐτὴν ὁ πυρετός, καὶ ἠγέρθη καὶ διηκόνει αὐτῷ. <span style=
  "color:#b00e23">(16)</span> Ὀψίας δὲ γενομένης προσήνεγκαν αὐτῷ
  δαιμονιζομένους πολλούς· καὶ ἐξέβαλεν τὰ πνεύματα λόγῳ, καὶ πάντας τοὺς κακῶς
  ἔχοντας ἐθεράπευσεν· <span style="color:#b00e23">(17)</span> ὅπως πληρωθῇ τὸ
  ῥηθὲν διὰ Ἠσαΐου τοῦ προφήτου λέγοντος· Αὐτὸς τὰς ἀσθενείας ἡμῶν ἔλαβεν καὶ
  τὰς νόσους ἐβάστασεν. <span style="color:#b00e23">(18)</span> Ἰδὼν δὲ ὁ
  Ἰησοῦς πολλοὺς ὄχλους περὶ αὐτὸν ἐκέλευσεν ἀπελθεῖν εἰς τὸ πέραν.
  <span style="color:#b00e23">(19)</span> καὶ προσελθὼν εἷς γραμματεὺς εἶπεν
  αὐτῷ· Διδάσκαλε, ἀκολουθήσω σοι ὅπου ἐὰν ἀπέρχῃ. <span style=
  "color:#b00e23">(20)</span> καὶ λέγει αὐτῷ ὁ Ἰησοῦς· Αἱ ἀλώπεκες φωλεοὺς
  ἔχουσιν καὶ τὰ πετεινὰ τοῦ οὐρανοῦ κατασκηνώσεις, ὁ δὲ υἱὸς τοῦ ἀνθρώπου οὐκ
  ἔχει ποῦ τὴν κεφαλὴν κλίνῃ. <span style="color:#b00e23">(21)</span> ἕτερος δὲ
  τῶν μαθητῶν εἶπεν αὐτῷ· Κύριε, ἐπίτρεψόν μοι πρῶτον ἀπελθεῖν καὶ θάψαι τὸν
  πατέρα μου. <span style="color:#b00e23">(22)</span> ὁ δὲ Ἰησοῦς λέγει αὐτῷ·
  Ἀκολούθει μοι, καὶ ἄφες τοὺς νεκροὺς θάψαι τοὺς ἑαυτῶν νεκρούς. <span style=
  "color:#b00e23">(23)</span> Καὶ ἐμβάντι αὐτῷ εἰς πλοῖον ἠκολούθησαν αὐτῷ οἱ
  μαθηταὶ αὐτοῦ. <span style="color:#b00e23">(24)</span> καὶ ἰδοὺ σεισμὸς μέγας
  ἐγένετο ἐν τῇ θαλάσσῃ, ὥστε τὸ πλοῖον καλύπτεσθαι ὑπὸ τῶν κυμάτων, αὐτὸς δὲ
  ἐκάθευδεν. <span style="color:#b00e23">(25)</span> καὶ προσελθόντες ἤγειραν
  αὐτὸν λέγοντες· Κύριε, σῶσον, ἀπολλύμεθα. <span style=
  "color:#b00e23">(26)</span> καὶ λέγει αὐτοῖς· Τί δειλοί ἐστε, ὀλιγόπιστοι;
  τότε ἐγερθεὶς ἐπετίμησεν τοῖς ἀνέμοις καὶ τῇ θαλάσσῃ, καὶ ἐγένετο γαλήνη
  μεγάλη. <span style="color:#b00e23">(27)</span> οἱ δὲ ἄνθρωποι ἐθαύμασαν
  λέγοντες· Ποταπός ἐστιν οὗτος ὅτι καὶ οἱ ἄνεμοι καὶ ἡ θάλασσα αὐτῷ
  ὑπακούουσιν; <span style="color:#b00e23">(28)</span> Καὶ ἐλθόντος αὐτοῦ εἰς
  τὸ πέραν εἰς τὴν χώραν τῶν Γαδαρηνῶν ὑπήντησαν αὐτῷ δύο δαιμονιζόμενοι ἐκ τῶν
  μνημείων ἐξερχόμενοι, χαλεποὶ λίαν ὥστε μὴ ἰσχύειν τινὰ παρελθεῖν διὰ τῆς
  ὁδοῦ ἐκείνης. <span style="color:#b00e23">(29)</span> καὶ ἰδοὺ ἔκραξαν
  λέγοντες· Τί ἡμῖν καὶ σοί, υἱὲ τοῦ θεοῦ; ἦλθες ὧδε πρὸ καιροῦ βασανίσαι ἡμᾶς;
  <span style="color:#b00e23">(30)</span> ἦν δὲ μακρὰν ἀπʼ αὐτῶν ἀγέλη χοίρων
  πολλῶν βοσκομένη. <span style="color:#b00e23">(31)</span> οἱ δὲ δαίμονες
  παρεκάλουν αὐτὸν λέγοντες· Εἰ ἐκβάλλεις ἡμᾶς, ἀπόστειλον ἡμᾶς εἰς τὴν ἀγέλην
  τῶν χοίρων. <span style="color:#b00e23">(32)</span> καὶ εἶπεν αὐτοῖς·
  Ὑπάγετε. οἱ δὲ ἐξελθόντες ἀπῆλθον εἰς τοὺς χοίρους· καὶ ἰδοὺ ὥρμησεν πᾶσα ἡ
  ἀγέλη κατὰ τοῦ κρημνοῦ εἰς τὴν θάλασσαν, καὶ ἀπέθανον ἐν τοῖς ὕδασιν.
  <span style="color:#b00e23">(33)</span> οἱ δὲ βόσκοντες ἔφυγον, καὶ
  ἀπελθόντες εἰς τὴν πόλιν ἀπήγγειλαν πάντα καὶ τὰ τῶν δαιμονιζομένων.
  <span style="color:#b00e23">(34)</span> καὶ ἰδοὺ πᾶσα ἡ πόλις ἐξῆλθεν εἰς
  ὑπάντησιν τῷ Ἰησοῦ, καὶ ἰδόντες αὐτὸν παρεκάλεσαν ὅπως μεταβῇ ἀπὸ τῶν ὁρίων
  αὐτῶν.</p>

  <h3 id="gospel_of_st._matthew9">9</h3>

  <p><span style="color:#b00e23">(1)</span> Καὶ ἐμβὰς εἰς πλοῖον διεπέρασεν καὶ
  ἦλθεν εἰς τὴν ἰδίαν πόλιν. <span style="color:#b00e23">(2)</span> Καὶ ἰδοὺ
  προσέφερον αὐτῷ παραλυτικὸν ἐπὶ κλίνης βεβλημένον. καὶ ἰδὼν ὁ Ἰησοῦς τὴν
  πίστιν αὐτῶν εἶπεν τῷ παραλυτικῷ· Θάρσει, τέκνον· ἀφίενταί σου αἱ ἁμαρτίαι.
  <span style="color:#b00e23">(3)</span> καὶ ἰδού τινες τῶν γραμματέων εἶπαν ἐν
  ἑαυτοῖς· Οὗτος βλασφημεῖ. <span style="color:#b00e23">(4)</span> καὶ εἰδὼς ὁ
  Ἰησοῦς τὰς ἐνθυμήσεις αὐτῶν εἶπεν· Ἱνατί ἐνθυμεῖσθε πονηρὰ ἐν ταῖς καρδίαις
  ὑμῶν; <span style="color:#b00e23">(5)</span> τί γάρ ἐστιν εὐκοπώτερον,
  εἰπεῖν· Ἀφίενταί σου αἱ ἁμαρτίαι, ἢ εἰπεῖν· Ἔγειρε καὶ περιπάτει;
  <span style="color:#b00e23">(6)</span> ἵνα δὲ εἰδῆτε ὅτι ἐξουσίαν ἔχει ὁ υἱὸς
  τοῦ ἀνθρώπου ἐπὶ τῆς γῆς ἀφιέναι ἁμαρτίας—τότε λέγει τῷ παραλυτικῷ· Ἐγερθεὶς
  ἆρόν σου τὴν κλίνην καὶ ὕπαγε εἰς τὸν οἶκόν σου. <span style=
  "color:#b00e23">(7)</span> καὶ ἐγερθεὶς ἀπῆλθεν εἰς τὸν οἶκον αὐτοῦ.
  <span style="color:#b00e23">(8)</span> ἰδόντες δὲ οἱ ὄχλοι ἐφοβήθησαν καὶ
  ἐδόξασαν τὸν θεὸν τὸν δόντα ἐξουσίαν τοιαύτην τοῖς ἀνθρώποις. <span style=
  "color:#b00e23">(9)</span> Καὶ παράγων ὁ Ἰησοῦς ἐκεῖθεν εἶδεν ἄνθρωπον
  καθήμενον ἐπὶ τὸ τελώνιον, Μαθθαῖον λεγόμενον, καὶ λέγει αὐτῷ· Ἀκολούθει μοι·
  καὶ ἀναστὰς ἠκολούθησεν αὐτῷ. <span style="color:#b00e23">(10)</span> Καὶ
  ἐγένετο αὐτοῦ ἀνακειμένου ἐν τῇ οἰκίᾳ, καὶ ἰδοὺ πολλοὶ τελῶναι καὶ ἁμαρτωλοὶ
  ἐλθόντες συνανέκειντο τῷ Ἰησοῦ καὶ τοῖς μαθηταῖς αὐτοῦ. <span style=
  "color:#b00e23">(11)</span> καὶ ἰδόντες οἱ Φαρισαῖοι ἔλεγον τοῖς μαθηταῖς
  αὐτοῦ· Διὰ τί μετὰ τῶν τελωνῶν καὶ ἁμαρτωλῶν ἐσθίει ὁ διδάσκαλος ὑμῶν;
  <span style="color:#b00e23">(12)</span> ὁ δὲ ἀκούσας εἶπεν· Οὐ χρείαν ἔχουσιν
  οἱ ἰσχύοντες ἰατροῦ ἀλλὰ οἱ κακῶς ἔχοντες. <span style=
  "color:#b00e23">(13)</span> πορευθέντες δὲ μάθετε τί ἐστιν· Ἔλεος θέλω καὶ οὐ
  θυσίαν· οὐ γὰρ ἦλθον καλέσαι δικαίους ἀλλὰ ἁμαρτωλούς. <span style=
  "color:#b00e23">(14)</span> Τότε προσέρχονται αὐτῷ οἱ μαθηταὶ Ἰωάννου
  λέγοντες· Διὰ τί ἡμεῖς καὶ οἱ Φαρισαῖοι νηστεύομεν πολλά, οἱ δὲ μαθηταί σου
  οὐ νηστεύουσιν; <span style="color:#b00e23">(15)</span> καὶ εἶπεν αὐτοῖς ὁ
  Ἰησοῦς· Μὴ δύνανται οἱ υἱοὶ τοῦ νυμφῶνος πενθεῖν ἐφʼ ὅσον μετʼ αὐτῶν ἐστιν ὁ
  νυμφίος; ἐλεύσονται δὲ ἡμέραι ὅταν ἀπαρθῇ ἀπʼ αὐτῶν ὁ νυμφίος, καὶ τότε
  νηστεύσουσιν. <span style="color:#b00e23">(16)</span> οὐδεὶς δὲ ἐπιβάλλει
  ἐπίβλημα ῥάκους ἀγνάφου ἐπὶ ἱματίῳ παλαιῷ· αἴρει γὰρ τὸ πλήρωμα αὐτοῦ ἀπὸ τοῦ
  ἱματίου, καὶ χεῖρον σχίσμα γίνεται. <span style="color:#b00e23">(17)</span>
  οὐδὲ βάλλουσιν οἶνον νέον εἰς ἀσκοὺς παλαιούς· εἰ δὲ μή γε, ῥήγνυνται οἱ
  ἀσκοί, καὶ ὁ οἶνος ἐκχεῖται καὶ οἱ ἀσκοὶ ἀπόλλυνται· ἀλλὰ βάλλουσιν οἶνον
  νέον εἰς ἀσκοὺς καινούς, καὶ ἀμφότεροι συντηροῦνται. <span style=
  "color:#b00e23">(18)</span> Ταῦτα αὐτοῦ λαλοῦντος αὐτοῖς ἰδοὺ ἄρχων εἷς ἐλθὼν
  προσεκύνει αὐτῷ λέγων ὅτι Ἡ θυγάτηρ μου ἄρτι ἐτελεύτησεν· ἀλλὰ ἐλθὼν ἐπίθες
  τὴν χεῖρά σου ἐπʼ αὐτήν, καὶ ζήσεται. <span style="color:#b00e23">(19)</span>
  καὶ ἐγερθεὶς ὁ Ἰησοῦς ἠκολούθει αὐτῷ καὶ οἱ μαθηταὶ αὐτοῦ. <span style=
  "color:#b00e23">(20)</span> Καὶ ἰδοὺ γυνὴ αἱμορροοῦσα δώδεκα ἔτη προσελθοῦσα
  ὄπισθεν ἥψατο τοῦ κρασπέδου τοῦ ἱματίου αὐτοῦ· <span style=
  "color:#b00e23">(21)</span> ἔλεγεν γὰρ ἐν ἑαυτῇ· Ἐὰν μόνον ἅψωμαι τοῦ ἱματίου
  αὐτοῦ σωθήσομαι. <span style="color:#b00e23">(22)</span> ὁ δὲ Ἰησοῦς στραφεὶς
  καὶ ἰδὼν αὐτὴν εἶπεν· Θάρσει, θύγατερ· ἡ πίστις σου σέσωκέν σε. καὶ ἐσώθη ἡ
  γυνὴ ἀπὸ τῆς ὥρας ἐκείνης. <span style="color:#b00e23">(23)</span> καὶ ἐλθὼν
  ὁ Ἰησοῦς εἰς τὴν οἰκίαν τοῦ ἄρχοντος καὶ ἰδὼν τοὺς αὐλητὰς καὶ τὸν ὄχλον
  θορυβούμενον <span style="color:#b00e23">(24)</span> ἔλεγεν· Ἀναχωρεῖτε, οὐ
  γὰρ ἀπέθανεν τὸ κοράσιον ἀλλὰ καθεύδει· καὶ κατεγέλων αὐτοῦ. <span style=
  "color:#b00e23">(25)</span> ὅτε δὲ ἐξεβλήθη ὁ ὄχλος, εἰσελθὼν ἐκράτησεν τῆς
  χειρὸς αὐτῆς, καὶ ἠγέρθη τὸ κοράσιον. <span style="color:#b00e23">(26)</span>
  καὶ ἐξῆλθεν ἡ φήμη αὕτη εἰς ὅλην τὴν γῆν ἐκείνην. <span style=
  "color:#b00e23">(27)</span> Καὶ παράγοντι ἐκεῖθεν τῷ Ἰησοῦ ἠκολούθησαν αὐτῷ
  δύο τυφλοὶ κράζοντες καὶ λέγοντες· Ἐλέησον ἡμᾶς, υἱὲ Δαυίδ. <span style=
  "color:#b00e23">(28)</span> ἐλθόντι δὲ εἰς τὴν οἰκίαν προσῆλθον αὐτῷ οἱ
  τυφλοί, καὶ λέγει αὐτοῖς ὁ Ἰησοῦς· Πιστεύετε ὅτι δύναμαι τοῦτο ποιῆσαι;
  λέγουσιν αὐτῷ· Ναί, κύριε. <span style="color:#b00e23">(29)</span> τότε ἥψατο
  τῶν ὀφθαλμῶν αὐτῶν λέγων· Κατὰ τὴν πίστιν ὑμῶν γενηθήτω ὑμῖν. <span style=
  "color:#b00e23">(30)</span> καὶ ἠνεῴχθησαν αὐτῶν οἱ ὀφθαλμοί. καὶ ἐνεβριμήθη
  αὐτοῖς ὁ Ἰησοῦς λέγων· Ὁρᾶτε μηδεὶς γινωσκέτω· <span style=
  "color:#b00e23">(31)</span> οἱ δὲ ἐξελθόντες διεφήμισαν αὐτὸν ἐν ὅλῃ τῇ γῇ
  ἐκείνῃ. <span style="color:#b00e23">(32)</span> Αὐτῶν δὲ ἐξερχομένων ἰδοὺ
  προσήνεγκαν αὐτῷ ἄνθρωπον κωφὸν δαιμονιζόμενον· <span style=
  "color:#b00e23">(33)</span> καὶ ἐκβληθέντος τοῦ δαιμονίου ἐλάλησεν ὁ κωφός.
  καὶ ἐθαύμασαν οἱ ὄχλοι λέγοντες· Οὐδέποτε ἐφάνη οὕτως ἐν τῷ Ἰσραήλ.
  <span style="color:#b00e23">(34)</span> οἱ δὲ Φαρισαῖοι ἔλεγον· Ἐν τῷ ἄρχοντι
  τῶν δαιμονίων ἐκβάλλει τὰ δαιμόνια. <span style="color:#b00e23">(35)</span>
  Καὶ περιῆγεν ὁ Ἰησοῦς τὰς πόλεις πάσας καὶ τὰς κώμας, διδάσκων ἐν ταῖς
  συναγωγαῖς αὐτῶν καὶ κηρύσσων τὸ εὐαγγέλιον τῆς βασιλείας καὶ θεραπεύων πᾶσαν
  νόσον καὶ πᾶσαν μαλακίαν. <span style="color:#b00e23">(36)</span> Ἰδὼν δὲ
  τοὺς ὄχλους ἐσπλαγχνίσθη περὶ αὐτῶν ὅτι ἦσαν ἐσκυλμένοι καὶ ἐρριμμένοι ὡσεὶ
  πρόβατα μὴ ἔχοντα ποιμένα. <span style="color:#b00e23">(37)</span> τότε λέγει
  τοῖς μαθηταῖς αὐτοῦ· Ὁ μὲν θερισμὸς πολύς, οἱ δὲ ἐργάται ὀλίγοι· <span style=
  "color:#b00e23">(38)</span> δεήθητε οὖν τοῦ κυρίου τοῦ θερισμοῦ ὅπως ἐκβάλῃ
  ἐργάτας εἰς τὸν θερισμὸν αὐτοῦ.</p>

  <h3 id="gospel_of_st._matthew10">10</h3>

  <p><span style="color:#b00e23">(1)</span> Καὶ προσκαλεσάμενος τοὺς δώδεκα
  μαθητὰς αὐτοῦ ἔδωκεν αὐτοῖς ἐξουσίαν πνευμάτων ἀκαθάρτων ὥστε ἐκβάλλειν αὐτὰ
  καὶ θεραπεύειν πᾶσαν νόσον καὶ πᾶσαν μαλακίαν. <span style=
  "color:#b00e23">(2)</span> τῶν δὲ δώδεκα ἀποστόλων τὰ ὀνόματά ἐστιν ταῦτα·
  πρῶτος Σίμων ὁ λεγόμενος Πέτρος καὶ Ἀνδρέας ὁ ἀδελφὸς αὐτοῦ, Ἰάκωβος ὁ τοῦ
  Ζεβεδαίου καὶ Ἰωάννης ὁ ἀδελφὸς αὐτοῦ, <span style="color:#b00e23">(3)</span>
  Φίλιππος καὶ Βαρθολομαῖος, Θωμᾶς καὶ Μαθθαῖος ὁ τελώνης, Ἰάκωβος ὁ τοῦ
  Ἁλφαίου καὶ Θαδδαῖος, <span style="color:#b00e23">(4)</span> Σίμων ὁ
  Καναναῖος καὶ Ἰούδας ὁ Ἰσκαριώτης ὁ καὶ παραδοὺς αὐτόν. <span style=
  "color:#b00e23">(5)</span> Τούτους τοὺς δώδεκα ἀπέστειλεν ὁ Ἰησοῦς
  παραγγείλας αὐτοῖς λέγων· Εἰς ὁδὸν ἐθνῶν μὴ ἀπέλθητε καὶ εἰς πόλιν Σαμαριτῶν
  μὴ εἰσέλθητε· <span style="color:#b00e23">(6)</span> πορεύεσθε δὲ μᾶλλον πρὸς
  τὰ πρόβατα τὰ ἀπολωλότα οἴκου Ἰσραήλ. <span style="color:#b00e23">(7)</span>
  πορευόμενοι δὲ κηρύσσετε λέγοντες ὅτι Ἤγγικεν ἡ βασιλεία τῶν οὐρανῶν.
  <span style="color:#b00e23">(8)</span> ἀσθενοῦντας θεραπεύετε, νεκροὺς
  ἐγείρετε, λεπροὺς καθαρίζετε, δαιμόνια ἐκβάλλετε· δωρεὰν ἐλάβετε, δωρεὰν
  δότε. <span style="color:#b00e23">(9)</span> μὴ κτήσησθε χρυσὸν μηδὲ ἄργυρον
  μηδὲ χαλκὸν εἰς τὰς ζώνας ὑμῶν, <span style="color:#b00e23">(10)</span> μὴ
  πήραν εἰς ὁδὸν μηδὲ δύο χιτῶνας μηδὲ ὑποδήματα μηδὲ ῥάβδον· ἄξιος γὰρ ὁ
  ἐργάτης τῆς τροφῆς αὐτοῦ. <span style="color:#b00e23">(11)</span> εἰς ἣν δʼ
  ἂν πόλιν ἢ κώμην εἰσέλθητε, ἐξετάσατε τίς ἐν αὐτῇ ἄξιός ἐστιν· κἀκεῖ μείνατε
  ἕως ἂν ἐξέλθητε. <span style="color:#b00e23">(12)</span> εἰσερχόμενοι δὲ εἰς
  τὴν οἰκίαν ἀσπάσασθε αὐτήν· <span style="color:#b00e23">(13)</span> καὶ ἐὰν
  μὲν ᾖ ἡ οἰκία ἀξία, ἐλθάτω ἡ εἰρήνη ὑμῶν ἐπʼ αὐτήν· ἐὰν δὲ μὴ ᾖ ἀξία, ἡ
  εἰρήνη ὑμῶν πρὸς ὑμᾶς ἐπιστραφήτω. <span style="color:#b00e23">(14)</span>
  καὶ ὃς ἂν μὴ δέξηται ὑμᾶς μηδὲ ἀκούσῃ τοὺς λόγους ὑμῶν, ἐξερχόμενοι ἔξω τῆς
  οἰκίας ἢ τῆς πόλεως ἐκείνης ἐκτινάξατε τὸν κονιορτὸν τῶν ποδῶν ὑμῶν.
  <span style="color:#b00e23">(15)</span> ἀμὴν λέγω ὑμῖν, ἀνεκτότερον ἔσται γῇ
  Σοδόμων καὶ Γομόρρων ἐν ἡμέρᾳ κρίσεως ἢ τῇ πόλει ἐκείνῃ. <span style=
  "color:#b00e23">(16)</span> Ἰδοὺ ἐγὼ ἀποστέλλω ὑμᾶς ὡς πρόβατα ἐν μέσῳ λύκων·
  γίνεσθε οὖν φρόνιμοι ὡς οἱ ὄφεις καὶ ἀκέραιοι ὡς αἱ περιστεραί. <span style=
  "color:#b00e23">(17)</span> προσέχετε δὲ ἀπὸ τῶν ἀνθρώπων· παραδώσουσιν γὰρ
  ὑμᾶς εἰς συνέδρια, καὶ ἐν ταῖς συναγωγαῖς αὐτῶν μαστιγώσουσιν ὑμᾶς·
  <span style="color:#b00e23">(18)</span> καὶ ἐπὶ ἡγεμόνας δὲ καὶ βασιλεῖς
  ἀχθήσεσθε ἕνεκεν ἐμοῦ εἰς μαρτύριον αὐτοῖς καὶ τοῖς ἔθνεσιν. <span style=
  "color:#b00e23">(19)</span> ὅταν δὲ παραδῶσιν ὑμᾶς, μὴ μεριμνήσητε πῶς ἢ τί
  λαλήσητε· δοθήσεται γὰρ ὑμῖν ἐν ἐκείνῃ τῇ ὥρᾳ τί λαλήσητε· <span style=
  "color:#b00e23">(20)</span> οὐ γὰρ ὑμεῖς ἐστε οἱ λαλοῦντες ἀλλὰ τὸ πνεῦμα τοῦ
  πατρὸς ὑμῶν τὸ λαλοῦν ἐν ὑμῖν. <span style="color:#b00e23">(21)</span>
  παραδώσει δὲ ἀδελφὸς ἀδελφὸν εἰς θάνατον καὶ πατὴρ τέκνον, καὶ ἐπαναστήσονται
  τέκνα ἐπὶ γονεῖς καὶ θανατώσουσιν αὐτούς. <span style=
  "color:#b00e23">(22)</span> καὶ ἔσεσθε μισούμενοι ὑπὸ πάντων διὰ τὸ ὄνομά
  μου· ὁ δὲ ὑπομείνας εἰς τέλος οὗτος σωθήσεται. <span style=
  "color:#b00e23">(23)</span> ὅταν δὲ διώκωσιν ὑμᾶς ἐν τῇ πόλει ταύτῃ, φεύγετε
  εἰς τὴν ἑτέραν· ἀμὴν γὰρ λέγω ὑμῖν, οὐ μὴ τελέσητε τὰς πόλεις τοῦ Ἰσραὴλ ἕως
  ἂν ἔλθῃ ὁ υἱὸς τοῦ ἀνθρώπου. <span style="color:#b00e23">(24)</span> Οὐκ
  ἔστιν μαθητὴς ὑπὲρ τὸν διδάσκαλον οὐδὲ δοῦλος ὑπὲρ τὸν κύριον αὐτοῦ.
  <span style="color:#b00e23">(25)</span> ἀρκετὸν τῷ μαθητῇ ἵνα γένηται ὡς ὁ
  διδάσκαλος αὐτοῦ, καὶ ὁ δοῦλος ὡς ὁ κύριος αὐτοῦ. εἰ τὸν οἰκοδεσπότην
  Βεελζεβοὺλ ἐπεκάλεσαν, πόσῳ μᾶλλον τοὺς οἰκιακοὺς αὐτοῦ. <span style=
  "color:#b00e23">(26)</span> Μὴ οὖν φοβηθῆτε αὐτούς· οὐδὲν γάρ ἐστιν
  κεκαλυμμένον ὃ οὐκ ἀποκαλυφθήσεται, καὶ κρυπτὸν ὃ οὐ γνωσθήσεται.
  <span style="color:#b00e23">(27)</span> ὃ λέγω ὑμῖν ἐν τῇ σκοτίᾳ, εἴπατε ἐν
  τῷ φωτί· καὶ ὃ εἰς τὸ οὖς ἀκούετε, κηρύξατε ἐπὶ τῶν δωμάτων. <span style=
  "color:#b00e23">(28)</span> καὶ μὴ φοβεῖσθε ἀπὸ τῶν ἀποκτεννόντων τὸ σῶμα τὴν
  δὲ ψυχὴν μὴ δυναμένων ἀποκτεῖναι· φοβεῖσθε δὲ μᾶλλον τὸν δυνάμενον καὶ ψυχὴν
  καὶ σῶμα ἀπολέσαι ἐν γεέννῃ. <span style="color:#b00e23">(29)</span> οὐχὶ δύο
  στρουθία ἀσσαρίου πωλεῖται; καὶ ἓν ἐξ αὐτῶν οὐ πεσεῖται ἐπὶ τὴν γῆν ἄνευ τοῦ
  πατρὸς ὑμῶν. <span style="color:#b00e23">(30)</span> ὑμῶν δὲ καὶ αἱ τρίχες
  τῆς κεφαλῆς πᾶσαι ἠριθμημέναι εἰσίν. <span style="color:#b00e23">(31)</span>
  μὴ οὖν φοβεῖσθε· πολλῶν στρουθίων διαφέρετε ὑμεῖς. <span style=
  "color:#b00e23">(32)</span> Πᾶς οὖν ὅστις ὁμολογήσει ἐν ἐμοὶ ἔμπροσθεν τῶν
  ἀνθρώπων, ὁμολογήσω κἀγὼ ἐν αὐτῷ ἔμπροσθεν τοῦ πατρός μου τοῦ ἐν οὐρανοῖς·
  <span style="color:#b00e23">(33)</span> ὅστις δʼ ἂν ἀρνήσηταί με ἔμπροσθεν
  τῶν ἀνθρώπων, ἀρνήσομαι κἀγὼ αὐτὸν ἔμπροσθεν τοῦ πατρός μου τοῦ ἐν οὐρανοῖς.
  <span style="color:#b00e23">(34)</span> Μὴ νομίσητε ὅτι ἦλθον βαλεῖν εἰρήνην
  ἐπὶ τὴν γῆν· οὐκ ἦλθον βαλεῖν εἰρήνην ἀλλὰ μάχαιραν. <span style=
  "color:#b00e23">(35)</span> ἦλθον γὰρ διχάσαι ἄνθρωπον κατὰ τοῦ πατρὸς αὐτοῦ
  καὶ θυγατέρα κατὰ τῆς μητρὸς αὐτῆς καὶ νύμφην κατὰ τῆς πενθερᾶς αὐτῆς,
  <span style="color:#b00e23">(36)</span> καὶ ἐχθροὶ τοῦ ἀνθρώπου οἱ οἰκιακοὶ
  αὐτοῦ. <span style="color:#b00e23">(37)</span> ὁ φιλῶν πατέρα ἢ μητέρα ὑπὲρ
  ἐμὲ οὐκ ἔστιν μου ἄξιος· καὶ ὁ φιλῶν υἱὸν ἢ θυγατέρα ὑπὲρ ἐμὲ οὐκ ἔστιν μου
  ἄξιος· <span style="color:#b00e23">(38)</span> καὶ ὃς οὐ λαμβάνει τὸν σταυρὸν
  αὐτοῦ καὶ ἀκολουθεῖ ὀπίσω μου, οὐκ ἔστιν μου ἄξιος. <span style=
  "color:#b00e23">(39)</span> ὁ εὑρὼν τὴν ψυχὴν αὐτοῦ ἀπολέσει αὐτήν, καὶ ὁ
  ἀπολέσας τὴν ψυχὴν αὐτοῦ ἕνεκεν ἐμοῦ εὑρήσει αὐτήν. <span style=
  "color:#b00e23">(40)</span> Ὁ δεχόμενος ὑμᾶς ἐμὲ δέχεται, καὶ ὁ ἐμὲ δεχόμενος
  δέχεται τὸν ἀποστείλαντά με. <span style="color:#b00e23">(41)</span> ὁ
  δεχόμενος προφήτην εἰς ὄνομα προφήτου μισθὸν προφήτου λήμψεται, καὶ ὁ
  δεχόμενος δίκαιον εἰς ὄνομα δικαίου μισθὸν δικαίου λήμψεται. <span style=
  "color:#b00e23">(42)</span> καὶ ὃς ἂν ποτίσῃ ἕνα τῶν μικρῶν τούτων ποτήριον
  ψυχροῦ μόνον εἰς ὄνομα μαθητοῦ, ἀμὴν λέγω ὑμῖν, οὐ μὴ ἀπολέσῃ τὸν μισθὸν
  αὐτοῦ.</p>

  <h3 id="gospel_of_st._matthew11">11</h3>

  <p><span style="color:#b00e23">(1)</span> Καὶ ἐγένετο ὅτε ἐτέλεσεν ὁ Ἰησοῦς
  διατάσσων τοῖς δώδεκα μαθηταῖς αὐτοῦ, μετέβη ἐκεῖθεν τοῦ διδάσκειν καὶ
  κηρύσσειν ἐν ταῖς πόλεσιν αὐτῶν. <span style="color:#b00e23">(2)</span> Ὁ δὲ
  Ἰωάννης ἀκούσας ἐν τῷ δεσμωτηρίῳ τὰ ἔργα τοῦ χριστοῦ πέμψας διὰ τῶν μαθητῶν
  αὐτοῦ <span style="color:#b00e23">(3)</span> εἶπεν αὐτῷ· Σὺ εἶ ὁ ἐρχόμενος ἢ
  ἕτερον προσδοκῶμεν; <span style="color:#b00e23">(4)</span> καὶ ἀποκριθεὶς ὁ
  Ἰησοῦς εἶπεν αὐτοῖς· Πορευθέντες ἀπαγγείλατε Ἰωάννῃ ἃ ἀκούετε καὶ βλέπετε·
  <span style="color:#b00e23">(5)</span> τυφλοὶ ἀναβλέπουσιν καὶ χωλοὶ
  περιπατοῦσιν, λεπροὶ καθαρίζονται καὶ κωφοὶ ἀκούουσιν, καὶ νεκροὶ ἐγείρονται
  καὶ πτωχοὶ εὐαγγελίζονται· <span style="color:#b00e23">(6)</span> καὶ
  μακάριός ἐστιν ὃς ἐὰν μὴ σκανδαλισθῇ ἐν ἐμοί. <span style=
  "color:#b00e23">(7)</span> Τούτων δὲ πορευομένων ἤρξατο ὁ Ἰησοῦς λέγειν τοῖς
  ὄχλοις περὶ Ἰωάννου· Τί ἐξήλθατε εἰς τὴν ἔρημον θεάσασθαι; κάλαμον ὑπὸ ἀνέμου
  σαλευόμενον; <span style="color:#b00e23">(8)</span> ἀλλὰ τί ἐξήλθατε ἰδεῖν;
  ἄνθρωπον ἐν μαλακοῖς ἠμφιεσμένον; ἰδοὺ οἱ τὰ μαλακὰ φοροῦντες ἐν τοῖς οἴκοις
  τῶν βασιλέων εἰσίν. <span style="color:#b00e23">(9)</span> ἀλλὰ τί ἐξήλθατε;
  προφήτην ἰδεῖν; ναί, λέγω ὑμῖν, καὶ περισσότερον προφήτου. <span style=
  "color:#b00e23">(10)</span> οὗτός ἐστιν περὶ οὗ γέγραπται· Ἰδοὺ ἐγὼ ἀποστέλλω
  τὸν ἄγγελόν μου πρὸ προσώπου σου, ὃς κατασκευάσει τὴν ὁδόν σου ἔμπροσθέν σου.
  <span style="color:#b00e23">(11)</span> ἀμὴν λέγω ὑμῖν, οὐκ ἐγήγερται ἐν
  γεννητοῖς γυναικῶν μείζων Ἰωάννου τοῦ βαπτιστοῦ· ὁ δὲ μικρότερος ἐν τῇ
  βασιλείᾳ τῶν οὐρανῶν μείζων αὐτοῦ ἐστιν. <span style=
  "color:#b00e23">(12)</span> ἀπὸ δὲ τῶν ἡμερῶν Ἰωάννου τοῦ βαπτιστοῦ ἕως ἄρτι
  ἡ βασιλεία τῶν οὐρανῶν βιάζεται, καὶ βιασταὶ ἁρπάζουσιν αὐτήν. <span style=
  "color:#b00e23">(13)</span> πάντες γὰρ οἱ προφῆται καὶ ὁ νόμος ἕως Ἰωάννου
  ἐπροφήτευσαν· <span style="color:#b00e23">(14)</span> καὶ εἰ θέλετε δέξασθαι,
  αὐτός ἐστιν Ἠλίας ὁ μέλλων ἔρχεσθαι. <span style="color:#b00e23">(15)</span>
  ὁ ἔχων ὦτα ἀκουέτω. <span style="color:#b00e23">(16)</span> Τίνι δὲ ὁμοιώσω
  τὴν γενεὰν ταύτην; ὁμοία ἐστὶν παιδίοις καθημένοις ἐν ταῖς ἀγοραῖς ἃ
  προσφωνοῦντα τοῖς ἑτέροις <span style="color:#b00e23">(17)</span> λέγουσιν·
  Ηὐλήσαμεν ὑμῖν καὶ οὐκ ὠρχήσασθε· ἐθρηνήσαμεν καὶ οὐκ ἐκόψασθε· <span style=
  "color:#b00e23">(18)</span> ἦλθεν γὰρ Ἰωάννης μήτε ἐσθίων μήτε πίνων, καὶ
  λέγουσιν· Δαιμόνιον ἔχει· <span style="color:#b00e23">(19)</span> ἦλθεν ὁ
  υἱὸς τοῦ ἀνθρώπου ἐσθίων καὶ πίνων, καὶ λέγουσιν· Ἰδοὺ ἄνθρωπος φάγος καὶ
  οἰνοπότης, τελωνῶν φίλος καὶ ἁμαρτωλῶν. καὶ ἐδικαιώθη ἡ σοφία ἀπὸ τῶν ἔργων
  αὐτῆς. <span style="color:#b00e23">(20)</span> Τότε ἤρξατο ὀνειδίζειν τὰς
  πόλεις ἐν αἷς ἐγένοντο αἱ πλεῖσται δυνάμεις αὐτοῦ, ὅτι οὐ μετενόησαν·
  <span style="color:#b00e23">(21)</span> Οὐαί σοι, Χοραζίν· οὐαί σοι,
  Βηθσαϊδά· ὅτι εἰ ἐν Τύρῳ καὶ Σιδῶνι ἐγένοντο αἱ δυνάμεις αἱ γενόμεναι ἐν
  ὑμῖν, πάλαι ἂν ἐν σάκκῳ καὶ σποδῷ μετενόησαν. <span style=
  "color:#b00e23">(22)</span> πλὴν λέγω ὑμῖν, Τύρῳ καὶ Σιδῶνι ἀνεκτότερον ἔσται
  ἐν ἡμέρᾳ κρίσεως ἢ ὑμῖν. <span style="color:#b00e23">(23)</span> καὶ σύ,
  Καφαρναούμ, μὴ ἕως οὐρανοῦ ὑψωθήσῃ; ἕως ᾅδου καταβήσῃ· ὅτι εἰ ἐν Σοδόμοις
  ἐγενήθησαν αἱ δυνάμεις αἱ γενόμεναι ἐν σοί, ἔμεινεν ἂν μέχρι τῆς σήμερον.
  <span style="color:#b00e23">(24)</span> πλὴν λέγω ὑμῖν ὅτι γῇ Σοδόμων
  ἀνεκτότερον ἔσται ἐν ἡμέρᾳ κρίσεως ἢ σοί. <span style=
  "color:#b00e23">(25)</span> Ἐν ἐκείνῳ τῷ καιρῷ ἀποκριθεὶς ὁ Ἰησοῦς εἶπεν·
  Ἐξομολογοῦμαί σοι, πάτερ κύριε τοῦ οὐρανοῦ καὶ τῆς γῆς, ὅτι ἔκρυψας ταῦτα ἀπὸ
  σοφῶν καὶ συνετῶν, καὶ ἀπεκάλυψας αὐτὰ νηπίοις· <span style=
  "color:#b00e23">(26)</span> ναί, ὁ πατήρ, ὅτι οὕτως εὐδοκία ἐγένετο ἔμπροσθέν
  σου. <span style="color:#b00e23">(27)</span> Πάντα μοι παρεδόθη ὑπὸ τοῦ
  πατρός μου, καὶ οὐδεὶς ἐπιγινώσκει τὸν υἱὸν εἰ μὴ ὁ πατήρ, οὐδὲ τὸν πατέρα
  τις ἐπιγινώσκει εἰ μὴ ὁ υἱὸς καὶ ᾧ ἐὰν βούληται ὁ υἱὸς ἀποκαλύψαι.
  <span style="color:#b00e23">(28)</span> Δεῦτε πρός με πάντες οἱ κοπιῶντες καὶ
  πεφορτισμένοι, κἀγὼ ἀναπαύσω ὑμᾶς. <span style="color:#b00e23">(29)</span>
  ἄρατε τὸν ζυγόν μου ἐφʼ ὑμᾶς καὶ μάθετε ἀπʼ ἐμοῦ, ὅτι πραΰς εἰμι καὶ ταπεινὸς
  τῇ καρδίᾳ, καὶ εὑρήσετε ἀνάπαυσιν ταῖς ψυχαῖς ὑμῶν· <span style=
  "color:#b00e23">(30)</span> ὁ γὰρ ζυγός μου χρηστὸς καὶ τὸ φορτίον μου
  ἐλαφρόν ἐστιν.</p>

  <h3 id="gospel_of_st._matthew12">12</h3>

  <p><span style="color:#b00e23">(1)</span> Ἐν ἐκείνῳ τῷ καιρῷ ἐπορεύθη ὁ
  Ἰησοῦς τοῖς σάββασιν διὰ τῶν σπορίμων· οἱ δὲ μαθηταὶ αὐτοῦ ἐπείνασαν καὶ
  ἤρξαντο τίλλειν στάχυας καὶ ἐσθίειν. <span style="color:#b00e23">(2)</span>
  οἱ δὲ Φαρισαῖοι ἰδόντες εἶπαν αὐτῷ· Ἰδοὺ οἱ μαθηταί σου ποιοῦσιν ὃ οὐκ
  ἔξεστιν ποιεῖν ἐν σαββάτῳ. <span style="color:#b00e23">(3)</span> ὁ δὲ εἶπεν
  αὐτοῖς· Οὐκ ἀνέγνωτε τί ἐποίησεν Δαυὶδ ὅτε ἐπείνασεν καὶ οἱ μετʼ αὐτοῦ;
  <span style="color:#b00e23">(4)</span> πῶς εἰσῆλθεν εἰς τὸν οἶκον τοῦ θεοῦ
  καὶ τοὺς ἄρτους τῆς προθέσεως ἔφαγον, ὃ οὐκ ἐξὸν ἦν αὐτῷ φαγεῖν οὐδὲ τοῖς
  μετʼ αὐτοῦ, εἰ μὴ τοῖς ἱερεῦσιν μόνοις; <span style=
  "color:#b00e23">(5)</span> ἢ οὐκ ἀνέγνωτε ἐν τῷ νόμῳ ὅτι τοῖς σάββασιν οἱ
  ἱερεῖς ἐν τῷ ἱερῷ τὸ σάββατον βεβηλοῦσιν καὶ ἀναίτιοί εἰσιν; <span style=
  "color:#b00e23">(6)</span> λέγω δὲ ὑμῖν ὅτι τοῦ ἱεροῦ μεῖζόν ἐστιν ὧδε.
  <span style="color:#b00e23">(7)</span> εἰ δὲ ἐγνώκειτε τί ἐστιν· Ἔλεος θέλω
  καὶ οὐ θυσίαν, οὐκ ἂν κατεδικάσατε τοὺς ἀναιτίους. <span style=
  "color:#b00e23">(8)</span> κύριος γάρ ἐστιν τοῦ σαββάτου ὁ υἱὸς τοῦ ἀνθρώπου.
  <span style="color:#b00e23">(9)</span> Καὶ μεταβὰς ἐκεῖθεν ἦλθεν εἰς τὴν
  συναγωγὴν αὐτῶν· <span style="color:#b00e23">(10)</span> καὶ ἰδοὺ ἄνθρωπος
  χεῖρα ἔχων ξηράν. καὶ ἐπηρώτησαν αὐτὸν λέγοντες· Εἰ ἔξεστι τοῖς σάββασιν
  θεραπεύειν; ἵνα κατηγορήσωσιν αὐτοῦ. <span style="color:#b00e23">(11)</span>
  ὁ δὲ εἶπεν αὐτοῖς· Τίς ἔσται ἐξ ὑμῶν ἄνθρωπος ὃς ἕξει πρόβατον ἕν, καὶ ἐὰν
  ἐμπέσῃ τοῦτο τοῖς σάββασιν εἰς βόθυνον, οὐχὶ κρατήσει αὐτὸ καὶ ἐγερεῖ;
  <span style="color:#b00e23">(12)</span> πόσῳ οὖν διαφέρει ἄνθρωπος προβάτου.
  ὥστε ἔξεστιν τοῖς σάββασιν καλῶς ποιεῖν. <span style=
  "color:#b00e23">(13)</span> τότε λέγει τῷ ἀνθρώπῳ· Ἔκτεινόν σου τὴν χεῖρα·
  καὶ ἐξέτεινεν, καὶ ἀπεκατεστάθη ὑγιὴς ὡς ἡ ἄλλη. <span style=
  "color:#b00e23">(14)</span> ἐξελθόντες δὲ οἱ Φαρισαῖοι συμβούλιον ἔλαβον κατʼ
  αὐτοῦ ὅπως αὐτὸν ἀπολέσωσιν. <span style="color:#b00e23">(15)</span> Ὁ δὲ
  Ἰησοῦς γνοὺς ἀνεχώρησεν ἐκεῖθεν. καὶ ἠκολούθησαν αὐτῷ πολλοί, καὶ ἐθεράπευσεν
  αὐτοὺς πάντας, <span style="color:#b00e23">(16)</span> καὶ ἐπετίμησεν αὐτοῖς
  ἵνα μὴ φανερὸν αὐτὸν ποιήσωσιν, <span style="color:#b00e23">(17)</span> ἵνα
  πληρωθῇ τὸ ῥηθὲν διὰ Ἠσαΐου τοῦ προφήτου λέγοντος· <span style=
  "color:#b00e23">(18)</span> Ἰδοὺ ὁ παῖς μου ὃν ᾑρέτισα, ὁ ἀγαπητός μου εἰς ὃν
  εὐδόκησεν ἡ ψυχή μου· θήσω τὸ πνεῦμά μου ἐπʼ αὐτόν, καὶ κρίσιν τοῖς ἔθνεσιν
  ἀπαγγελεῖ. <span style="color:#b00e23">(19)</span> οὐκ ἐρίσει οὐδὲ κραυγάσει,
  οὐδὲ ἀκούσει τις ἐν ταῖς πλατείαις τὴν φωνὴν αὐτοῦ. <span style=
  "color:#b00e23">(20)</span> κάλαμον συντετριμμένον οὐ κατεάξει καὶ λίνον
  τυφόμενον οὐ σβέσει, ἕως ἂν ἐκβάλῃ εἰς νῖκος τὴν κρίσιν. <span style=
  "color:#b00e23">(21)</span> καὶ τῷ ὀνόματι αὐτοῦ ἔθνη ἐλπιοῦσιν. <span style=
  "color:#b00e23">(22)</span> Τότε προσηνέχθη αὐτῷ δαιμονιζόμενος τυφλὸς καὶ
  κωφός· καὶ ἐθεράπευσεν αὐτόν, ὥστε τὸν κωφὸν λαλεῖν καὶ βλέπειν. <span style=
  "color:#b00e23">(23)</span> καὶ ἐξίσταντο πάντες οἱ ὄχλοι καὶ ἔλεγον· Μήτι
  οὗτός ἐστιν ὁ υἱὸς Δαυίδ; <span style="color:#b00e23">(24)</span> οἱ δὲ
  Φαρισαῖοι ἀκούσαντες εἶπον· Οὗτος οὐκ ἐκβάλλει τὰ δαιμόνια εἰ μὴ ἐν τῷ
  Βεελζεβοὺλ ἄρχοντι τῶν δαιμονίων. <span style="color:#b00e23">(25)</span>
  εἰδὼς δὲ τὰς ἐνθυμήσεις αὐτῶν εἶπεν αὐτοῖς· Πᾶσα βασιλεία μερισθεῖσα καθʼ
  ἑαυτῆς ἐρημοῦται, καὶ πᾶσα πόλις ἢ οἰκία μερισθεῖσα καθʼ ἑαυτῆς οὐ
  σταθήσεται. <span style="color:#b00e23">(26)</span> καὶ εἰ ὁ Σατανᾶς τὸν
  Σατανᾶν ἐκβάλλει, ἐφʼ ἑαυτὸν ἐμερίσθη· πῶς οὖν σταθήσεται ἡ βασιλεία αὐτοῦ;
  <span style="color:#b00e23">(27)</span> καὶ εἰ ἐγὼ ἐν Βεελζεβοὺλ ἐκβάλλω τὰ
  δαιμόνια, οἱ υἱοὶ ὑμῶν ἐν τίνι ἐκβάλλουσιν; διὰ τοῦτο αὐτοὶ κριταὶ ἔσονται
  ὑμῶν. <span style="color:#b00e23">(28)</span> εἰ δὲ ἐν πνεύματι θεοῦ ἐγὼ
  ἐκβάλλω τὰ δαιμόνια, ἄρα ἔφθασεν ἐφʼ ὑμᾶς ἡ βασιλεία τοῦ θεοῦ. <span style=
  "color:#b00e23">(29)</span> ἢ πῶς δύναταί τις εἰσελθεῖν εἰς τὴν οἰκίαν τοῦ
  ἰσχυροῦ καὶ τὰ σκεύη αὐτοῦ ἁρπάσαι, ἐὰν μὴ πρῶτον δήσῃ τὸν ἰσχυρόν; καὶ τότε
  τὴν οἰκίαν αὐτοῦ διαρπάσει. <span style="color:#b00e23">(30)</span> ὁ μὴ ὢν
  μετʼ ἐμοῦ κατʼ ἐμοῦ ἐστιν, καὶ ὁ μὴ συνάγων μετʼ ἐμοῦ σκορπίζει. <span style=
  "color:#b00e23">(31)</span> διὰ τοῦτο λέγω ὑμῖν, πᾶσα ἁμαρτία καὶ βλασφημία
  ἀφεθήσεται τοῖς ἀνθρώποις, ἡ δὲ τοῦ πνεύματος βλασφημία οὐκ ἀφεθήσεται.
  <span style="color:#b00e23">(32)</span> καὶ ὃς ἐὰν εἴπῃ λόγον κατὰ τοῦ υἱοῦ
  τοῦ ἀνθρώπου, ἀφεθήσεται αὐτῷ· ὃς δʼ ἂν εἴπῃ κατὰ τοῦ πνεύματος τοῦ ἁγίου,
  οὐκ ἀφεθήσεται αὐτῷ οὔτε ἐν τούτῳ τῷ αἰῶνι οὔτε ἐν τῷ μέλλοντι. <span style=
  "color:#b00e23">(33)</span> Ἢ ποιήσατε τὸ δένδρον καλὸν καὶ τὸν καρπὸν αὐτοῦ
  καλόν, ἢ ποιήσατε τὸ δένδρον σαπρὸν καὶ τὸν καρπὸν αὐτοῦ σαπρόν· ἐκ γὰρ τοῦ
  καρποῦ τὸ δένδρον γινώσκεται. <span style="color:#b00e23">(34)</span>
  γεννήματα ἐχιδνῶν, πῶς δύνασθε ἀγαθὰ λαλεῖν πονηροὶ ὄντες; ἐκ γὰρ τοῦ
  περισσεύματος τῆς καρδίας τὸ στόμα λαλεῖ. <span style=
  "color:#b00e23">(35)</span> ὁ ἀγαθὸς ἄνθρωπος ἐκ τοῦ ἀγαθοῦ θησαυροῦ ἐκβάλλει
  ἀγαθά, καὶ ὁ πονηρὸς ἄνθρωπος ἐκ τοῦ πονηροῦ θησαυροῦ ἐκβάλλει πονηρά.
  <span style="color:#b00e23">(36)</span> λέγω δὲ ὑμῖν ὅτι πᾶν ῥῆμα ἀργὸν ὃ
  λαλήσουσιν οἱ ἄνθρωποι, ἀποδώσουσιν περὶ αὐτοῦ λόγον ἐν ἡμέρᾳ κρίσεως·
  <span style="color:#b00e23">(37)</span> ἐκ γὰρ τῶν λόγων σου δικαιωθήσῃ, καὶ
  ἐκ τῶν λόγων σου καταδικασθήσῃ. <span style="color:#b00e23">(38)</span> Τότε
  ἀπεκρίθησαν αὐτῷ τινες τῶν γραμματέων καὶ Φαρισαίων λέγοντες· Διδάσκαλε,
  θέλομεν ἀπὸ σοῦ σημεῖον ἰδεῖν. <span style="color:#b00e23">(39)</span> ὁ δὲ
  ἀποκριθεὶς εἶπεν αὐτοῖς· Γενεὰ πονηρὰ καὶ μοιχαλὶς σημεῖον ἐπιζητεῖ, καὶ
  σημεῖον οὐ δοθήσεται αὐτῇ εἰ μὴ τὸ σημεῖον Ἰωνᾶ τοῦ προφήτου. <span style=
  "color:#b00e23">(40)</span> ὥσπερ γὰρ ἦν Ἰωνᾶς ἐν τῇ κοιλίᾳ τοῦ κήτους τρεῖς
  ἡμέρας καὶ τρεῖς νύκτας, οὕτως ἔσται ὁ υἱὸς τοῦ ἀνθρώπου ἐν τῇ καρδίᾳ τῆς γῆς
  τρεῖς ἡμέρας καὶ τρεῖς νύκτας. <span style="color:#b00e23">(41)</span> ἄνδρες
  Νινευῖται ἀναστήσονται ἐν τῇ κρίσει μετὰ τῆς γενεᾶς ταύτης καὶ κατακρινοῦσιν
  αὐτήν· ὅτι μετενόησαν εἰς τὸ κήρυγμα Ἰωνᾶ, καὶ ἰδοὺ πλεῖον Ἰωνᾶ ὧδε.
  <span style="color:#b00e23">(42)</span> βασίλισσα νότου ἐγερθήσεται ἐν τῇ
  κρίσει μετὰ τῆς γενεᾶς ταύτης καὶ κατακρινεῖ αὐτήν· ὅτι ἦλθεν ἐκ τῶν περάτων
  τῆς γῆς ἀκοῦσαι τὴν σοφίαν Σολομῶνος, καὶ ἰδοὺ πλεῖον Σολομῶνος ὧδε.
  <span style="color:#b00e23">(43)</span> Ὅταν δὲ τὸ ἀκάθαρτον πνεῦμα ἐξέλθῃ
  ἀπὸ τοῦ ἀνθρώπου, διέρχεται διʼ ἀνύδρων τόπων ζητοῦν ἀνάπαυσιν, καὶ οὐχ
  εὑρίσκει. <span style="color:#b00e23">(44)</span> τότε λέγει· Εἰς τὸν οἶκόν
  μου ἐπιστρέψω ὅθεν ἐξῆλθον· καὶ ἐλθὸν εὑρίσκει σχολάζοντα σεσαρωμένον καὶ
  κεκοσμημένον. <span style="color:#b00e23">(45)</span> τότε πορεύεται καὶ
  παραλαμβάνει μεθʼ ἑαυτοῦ ἑπτὰ ἕτερα πνεύματα πονηρότερα ἑαυτοῦ, καὶ
  εἰσελθόντα κατοικεῖ ἐκεῖ· καὶ γίνεται τὰ ἔσχατα τοῦ ἀνθρώπου ἐκείνου χείρονα
  τῶν πρώτων. οὕτως ἔσται καὶ τῇ γενεᾷ ταύτῃ τῇ πονηρᾷ. <span style=
  "color:#b00e23">(46)</span> Ἔτι δὲ αὐτοῦ λαλοῦντος τοῖς ὄχλοις ἰδοὺ ἡ μήτηρ
  καὶ οἱ ἀδελφοὶ αὐτοῦ εἱστήκεισαν ἔξω ζητοῦντες αὐτῷ λαλῆσαι. <span style=
  "color:#b00e23">(47)</span> εἶπεν δέ τις αὐτῷ· Ἰδοὺ ἡ μήτηρ σου καὶ οἱ
  ἀδελφοί σου ἔξω ἑστήκασιν, ζητοῦντές σοι λαλῆσαι. <span style=
  "color:#b00e23">(48)</span> ὁ δὲ ἀποκριθεὶς εἶπεν τῷ λέγοντι αὐτῷ· Τίς ἐστιν
  ἡ μήτηρ μου, καὶ τίνες εἰσὶν οἱ ἀδελφοί μου; <span style=
  "color:#b00e23">(49)</span> καὶ ἐκτείνας τὴν χεῖρα αὐτοῦ ἐπὶ τοὺς μαθητὰς
  αὐτοῦ εἶπεν· Ἰδοὺ ἡ μήτηρ μου καὶ οἱ ἀδελφοί μου· <span style=
  "color:#b00e23">(50)</span> ὅστις γὰρ ἂν ποιήσῃ τὸ θέλημα τοῦ πατρός μου τοῦ
  ἐν οὐρανοῖς, αὐτός μου ἀδελφὸς καὶ ἀδελφὴ καὶ μήτηρ ἐστίν.</p>

  <h3 id="gospel_of_st._matthew13">13</h3>

  <p><span style="color:#b00e23">(1)</span> Ἐν τῇ ἡμέρᾳ ἐκείνῃ ἐξελθὼν ὁ Ἰησοῦς
  τῆς οἰκίας ἐκάθητο παρὰ τὴν θάλασσαν· <span style="color:#b00e23">(2)</span>
  καὶ συνήχθησαν πρὸς αὐτὸν ὄχλοι πολλοί, ὥστε αὐτὸν εἰς πλοῖον ἐμβάντα
  καθῆσθαι, καὶ πᾶς ὁ ὄχλος ἐπὶ τὸν αἰγιαλὸν εἱστήκει. <span style=
  "color:#b00e23">(3)</span> καὶ ἐλάλησεν αὐτοῖς πολλὰ ἐν παραβολαῖς λέγων·
  Ἰδοὺ ἐξῆλθεν ὁ σπείρων τοῦ σπείρειν. <span style="color:#b00e23">(4)</span>
  καὶ ἐν τῷ σπείρειν αὐτὸν ἃ μὲν ἔπεσεν παρὰ τὴν ὁδόν, καὶ ἐλθόντα τὰ πετεινὰ
  κατέφαγεν αὐτά. <span style="color:#b00e23">(5)</span> ἄλλα δὲ ἔπεσεν ἐπὶ τὰ
  πετρώδη ὅπου οὐκ εἶχεν γῆν πολλήν, καὶ εὐθέως ἐξανέτειλεν διὰ τὸ μὴ ἔχειν
  βάθος γῆς, <span style="color:#b00e23">(6)</span> ἡλίου δὲ ἀνατείλαντος
  ἐκαυματίσθη καὶ διὰ τὸ μὴ ἔχειν ῥίζαν ἐξηράνθη. <span style=
  "color:#b00e23">(7)</span> ἄλλα δὲ ἔπεσεν ἐπὶ τὰς ἀκάνθας, καὶ ἀνέβησαν αἱ
  ἄκανθαι καὶ ἔπνιξαν αὐτά. <span style="color:#b00e23">(8)</span> ἄλλα δὲ
  ἔπεσεν ἐπὶ τὴν γῆν τὴν καλὴν καὶ ἐδίδου καρπόν, ὃ μὲν ἑκατὸν ὃ δὲ ἑξήκοντα ὃ
  δὲ τριάκοντα. <span style="color:#b00e23">(9)</span> ὁ ἔχων ὦτα ἀκουέτω.
  <span style="color:#b00e23">(10)</span> Καὶ προσελθόντες οἱ μαθηταὶ εἶπαν
  αὐτῷ· Διὰ τί ἐν παραβολαῖς λαλεῖς αὐτοῖς; <span style=
  "color:#b00e23">(11)</span> ὁ δὲ ἀποκριθεὶς εἶπεν αὐτοῖς· Ὅτι ὑμῖν δέδοται
  γνῶναι τὰ μυστήρια τῆς βασιλείας τῶν οὐρανῶν, ἐκείνοις δὲ οὐ δέδοται.
  <span style="color:#b00e23">(12)</span> ὅστις γὰρ ἔχει, δοθήσεται αὐτῷ καὶ
  περισσευθήσεται· ὅστις δὲ οὐκ ἔχει, καὶ ὃ ἔχει ἀρθήσεται ἀπʼ αὐτοῦ.
  <span style="color:#b00e23">(13)</span> διὰ τοῦτο ἐν παραβολαῖς αὐτοῖς λαλῶ,
  ὅτι βλέποντες οὐ βλέπουσιν καὶ ἀκούοντες οὐκ ἀκούουσιν οὐδὲ συνίουσιν·
  <span style="color:#b00e23">(14)</span> καὶ ἀναπληροῦται αὐτοῖς ἡ προφητεία
  Ἠσαΐου ἡ λέγουσα· Ἀκοῇ ἀκούσετε καὶ οὐ μὴ συνῆτε, καὶ βλέποντες βλέψετε καὶ
  οὐ μὴ ἴδητε. <span style="color:#b00e23">(15)</span> ἐπαχύνθη γὰρ ἡ καρδία
  τοῦ λαοῦ τούτου, καὶ τοῖς ὠσὶν βαρέως ἤκουσαν, καὶ τοὺς ὀφθαλμοὺς αὐτῶν
  ἐκάμμυσαν· μήποτε ἴδωσιν τοῖς ὀφθαλμοῖς καὶ τοῖς ὠσὶν ἀκούσωσιν καὶ τῇ καρδίᾳ
  συνῶσιν καὶ ἐπιστρέψωσιν, καὶ ἰάσομαι αὐτούς. <span style=
  "color:#b00e23">(16)</span> ὑμῶν δὲ μακάριοι οἱ ὀφθαλμοὶ ὅτι βλέπουσιν, καὶ
  τὰ ὦτα ὑμῶν ὅτι ἀκούουσιν. <span style="color:#b00e23">(17)</span> ἀμὴν γὰρ
  λέγω ὑμῖν ὅτι πολλοὶ προφῆται καὶ δίκαιοι ἐπεθύμησαν ἰδεῖν ἃ βλέπετε καὶ οὐκ
  εἶδαν, καὶ ἀκοῦσαι ἃ ἀκούετε καὶ οὐκ ἤκουσαν. <span style=
  "color:#b00e23">(18)</span> Ὑμεῖς οὖν ἀκούσατε τὴν παραβολὴν τοῦ σπείραντος.
  <span style="color:#b00e23">(19)</span> παντὸς ἀκούοντος τὸν λόγον τῆς
  βασιλείας καὶ μὴ συνιέντος, ἔρχεται ὁ πονηρὸς καὶ ἁρπάζει τὸ ἐσπαρμένον ἐν τῇ
  καρδίᾳ αὐτοῦ· οὗτός ἐστιν ὁ παρὰ τὴν ὁδὸν σπαρείς. <span style=
  "color:#b00e23">(20)</span> ὁ δὲ ἐπὶ τὰ πετρώδη σπαρείς, οὗτός ἐστιν ὁ τὸν
  λόγον ἀκούων καὶ εὐθὺς μετὰ χαρᾶς λαμβάνων αὐτόν, <span style=
  "color:#b00e23">(21)</span> οὐκ ἔχει δὲ ῥίζαν ἐν ἑαυτῷ ἀλλὰ πρόσκαιρός ἐστιν,
  γενομένης δὲ θλίψεως ἢ διωγμοῦ διὰ τὸν λόγον εὐθὺς σκανδαλίζεται.
  <span style="color:#b00e23">(22)</span> ὁ δὲ εἰς τὰς ἀκάνθας σπαρείς, οὗτός
  ἐστιν ὁ τὸν λόγον ἀκούων, καὶ ἡ μέριμνα τοῦ αἰῶνος τούτου καὶ ἡ ἀπάτη τοῦ
  πλούτου συμπνίγει τὸν λόγον, καὶ ἄκαρπος γίνεται. <span style=
  "color:#b00e23">(23)</span> ὁ δὲ ἐπὶ τὴν καλὴν γῆν σπαρείς, οὗτός ἐστιν ὁ τὸν
  λόγον ἀκούων καὶ συνιείς, ὃς δὴ καρποφορεῖ καὶ ποιεῖ ὃ μὲν ἑκατὸν ὃ δὲ
  ἑξήκοντα ὃ δὲ τριάκοντα. <span style="color:#b00e23">(24)</span> Ἄλλην
  παραβολὴν παρέθηκεν αὐτοῖς λέγων· Ὡμοιώθη ἡ βασιλεία τῶν οὐρανῶν ἀνθρώπῳ
  σπείραντι καλὸν σπέρμα ἐν τῷ ἀγρῷ αὐτοῦ. <span style=
  "color:#b00e23">(25)</span> ἐν δὲ τῷ καθεύδειν τοὺς ἀνθρώπους ἦλθεν αὐτοῦ ὁ
  ἐχθρὸς καὶ ἐπέσπειρεν ζιζάνια ἀνὰ μέσον τοῦ σίτου καὶ ἀπῆλθεν. <span style=
  "color:#b00e23">(26)</span> ὅτε δὲ ἐβλάστησεν ὁ χόρτος καὶ καρπὸν ἐποίησεν,
  τότε ἐφάνη καὶ τὰ ζιζάνια. <span style="color:#b00e23">(27)</span>
  προσελθόντες δὲ οἱ δοῦλοι τοῦ οἰκοδεσπότου εἶπον αὐτῷ· Κύριε, οὐχὶ καλὸν
  σπέρμα ἔσπειρας ἐν τῷ σῷ ἀγρῷ; πόθεν οὖν ἔχει ζιζάνια; <span style=
  "color:#b00e23">(28)</span> ὁ δὲ ἔφη αὐτοῖς· Ἐχθρὸς ἄνθρωπος τοῦτο ἐποίησεν.
  οἱ δὲ δοῦλοι αὐτῷ λέγουσιν· Θέλεις οὖν ἀπελθόντες συλλέξωμεν αὐτά;
  <span style="color:#b00e23">(29)</span> ὁ δέ φησιν· Οὔ, μήποτε συλλέγοντες τὰ
  ζιζάνια ἐκριζώσητε ἅμα αὐτοῖς τὸν σῖτον· <span style=
  "color:#b00e23">(30)</span> ἄφετε συναυξάνεσθαι ἀμφότερα μέχρι τοῦ θερισμοῦ·
  καὶ ἐν καιρῷ τοῦ θερισμοῦ ἐρῶ τοῖς θερισταῖς· Συλλέξατε πρῶτον τὰ ζιζάνια καὶ
  δήσατε αὐτὰ εἰς δέσμας πρὸς τὸ κατακαῦσαι αὐτά, τὸν δὲ σῖτον συναγάγετε εἰς
  τὴν ἀποθήκην μου. <span style="color:#b00e23">(31)</span> Ἄλλην παραβολὴν
  παρέθηκεν αὐτοῖς λέγων· Ὁμοία ἐστὶν ἡ βασιλεία τῶν οὐρανῶν κόκκῳ σινάπεως, ὃν
  λαβὼν ἄνθρωπος ἔσπειρεν ἐν τῷ ἀγρῷ αὐτοῦ· <span style=
  "color:#b00e23">(32)</span> ὃ μικρότερον μέν ἐστιν πάντων τῶν σπερμάτων, ὅταν
  δὲ αὐξηθῇ μεῖζον τῶν λαχάνων ἐστὶν καὶ γίνεται δένδρον, ὥστε ἐλθεῖν τὰ
  πετεινὰ τοῦ οὐρανοῦ καὶ κατασκηνοῦν ἐν τοῖς κλάδοις αὐτοῦ. <span style=
  "color:#b00e23">(33)</span> Ἄλλην παραβολὴν ἐλάλησεν αὐτοῖς· Ὁμοία ἐστὶν ἡ
  βασιλεία τῶν οὐρανῶν ζύμῃ, ἣν λαβοῦσα γυνὴ ἐνέκρυψεν εἰς ἀλεύρου σάτα τρία
  ἕως οὗ ἐζυμώθη ὅλον. <span style="color:#b00e23">(34)</span> Ταῦτα πάντα
  ἐλάλησεν ὁ Ἰησοῦς ἐν παραβολαῖς τοῖς ὄχλοις, καὶ χωρὶς παραβολῆς οὐδὲν ἐλάλει
  αὐτοῖς· <span style="color:#b00e23">(35)</span> ὅπως πληρωθῇ τὸ ῥηθὲν διὰ τοῦ
  προφήτου λέγοντος· Ἀνοίξω ἐν παραβολαῖς τὸ στόμα μου, ἐρεύξομαι κεκρυμμένα
  ἀπὸ καταβολῆς. <span style="color:#b00e23">(36)</span> Τότε ἀφεὶς τοὺς ὄχλους
  ἦλθεν εἰς τὴν οἰκίαν. καὶ προσῆλθον αὐτῷ οἱ μαθηταὶ αὐτοῦ λέγοντες·
  Διασάφησον ἡμῖν τὴν παραβολὴν τῶν ζιζανίων τοῦ ἀγροῦ. <span style=
  "color:#b00e23">(37)</span> ὁ δὲ ἀποκριθεὶς εἶπεν· Ὁ σπείρων τὸ καλὸν σπέρμα
  ἐστὶν ὁ υἱὸς τοῦ ἀνθρώπου· <span style="color:#b00e23">(38)</span> ὁ δὲ ἀγρός
  ἐστιν ὁ κόσμος· τὸ δὲ καλὸν σπέρμα, οὗτοί εἰσιν οἱ υἱοὶ τῆς βασιλείας· τὰ δὲ
  ζιζάνιά εἰσιν οἱ υἱοὶ τοῦ πονηροῦ, <span style="color:#b00e23">(39)</span> ὁ
  δὲ ἐχθρὸς ὁ σπείρας αὐτά ἐστιν ὁ διάβολος· ὁ δὲ θερισμὸς συντέλεια αἰῶνός
  ἐστιν, οἱ δὲ θερισταὶ ἄγγελοί εἰσιν. <span style="color:#b00e23">(40)</span>
  ὥσπερ οὖν συλλέγεται τὰ ζιζάνια καὶ πυρὶ καίεται, οὕτως ἔσται ἐν τῇ συντελείᾳ
  τοῦ αἰῶνος· <span style="color:#b00e23">(41)</span> ἀποστελεῖ ὁ υἱὸς τοῦ
  ἀνθρώπου τοὺς ἀγγέλους αὐτοῦ, καὶ συλλέξουσιν ἐκ τῆς βασιλείας αὐτοῦ πάντα τὰ
  σκάνδαλα καὶ τοὺς ποιοῦντας τὴν ἀνομίαν, <span style=
  "color:#b00e23">(42)</span> καὶ βαλοῦσιν αὐτοὺς εἰς τὴν κάμινον τοῦ πυρός·
  ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων. <span style=
  "color:#b00e23">(43)</span> Τότε οἱ δίκαιοι ἐκλάμψουσιν ὡς ὁ ἥλιος ἐν τῇ
  βασιλείᾳ τοῦ πατρὸς αὐτῶν. ὁ ἔχων ὦτα ἀκουέτω. <span style=
  "color:#b00e23">(44)</span> Ὁμοία ἐστὶν ἡ βασιλεία τῶν οὐρανῶν θησαυρῷ
  κεκρυμμένῳ ἐν τῷ ἀγρῷ, ὃν εὑρὼν ἄνθρωπος ἔκρυψεν, καὶ ἀπὸ τῆς χαρᾶς αὐτοῦ
  ὑπάγει καὶ πωλεῖ πάντα ὅσα ἔχει καὶ ἀγοράζει τὸν ἀγρὸν ἐκεῖνον. <span style=
  "color:#b00e23">(45)</span> Πάλιν ὁμοία ἐστὶν ἡ βασιλεία τῶν οὐρανῶν ἀνθρώπῳ
  ἐμπόρῳ ζητοῦντι καλοὺς μαργαρίτας· <span style="color:#b00e23">(46)</span>
  εὑρὼν δὲ ἕνα πολύτιμον μαργαρίτην ἀπελθὼν πέπρακεν πάντα ὅσα εἶχεν καὶ
  ἠγόρασεν αὐτόν. <span style="color:#b00e23">(47)</span> Πάλιν ὁμοία ἐστὶν ἡ
  βασιλεία τῶν οὐρανῶν σαγήνῃ βληθείσῃ εἰς τὴν θάλασσαν καὶ ἐκ παντὸς γένους
  συναγαγούσῃ· <span style="color:#b00e23">(48)</span> ἣν ὅτε ἐπληρώθη
  ἀναβιβάσαντες ἐπὶ τὸν αἰγιαλὸν καὶ καθίσαντες συνέλεξαν τὰ καλὰ εἰς ἄγγη, τὰ
  δὲ σαπρὰ ἔξω ἔβαλον. <span style="color:#b00e23">(49)</span> οὕτως ἔσται ἐν
  τῇ συντελείᾳ τοῦ αἰῶνος· ἐξελεύσονται οἱ ἄγγελοι καὶ ἀφοριοῦσιν τοὺς πονηροὺς
  ἐκ μέσου τῶν δικαίων <span style="color:#b00e23">(50)</span> καὶ βαλοῦσιν
  αὐτοὺς εἰς τὴν κάμινον τοῦ πυρός· ἐκεῖ ἔσται ὁ κλαυθμὸς καὶ ὁ βρυγμὸς τῶν
  ὀδόντων. <span style="color:#b00e23">(51)</span> Συνήκατε ταῦτα πάντα;
  λέγουσιν αὐτῷ· Ναί. <span style="color:#b00e23">(52)</span> ὁ δὲ εἶπεν
  αὐτοῖς· Διὰ τοῦτο πᾶς γραμματεὺς μαθητευθεὶς τῇ βασιλείᾳ τῶν οὐρανῶν ὅμοιός
  ἐστιν ἀνθρώπῳ οἰκοδεσπότῃ ὅστις ἐκβάλλει ἐκ τοῦ θησαυροῦ αὐτοῦ καινὰ καὶ
  παλαιά. <span style="color:#b00e23">(53)</span> καὶ ἐγένετο ὅτε ἐτέλεσεν ὁ
  Ἰησοῦς τὰς παραβολὰς ταύτας, μετῆρεν ἐκεῖθεν. <span style=
  "color:#b00e23">(54)</span> καὶ ἐλθὼν εἰς τὴν πατρίδα αὐτοῦ ἐδίδασκεν αὐτοὺς
  ἐν τῇ συναγωγῇ αὐτῶν, ὥστε ἐκπλήσσεσθαι αὐτοὺς καὶ λέγειν· Πόθεν τούτῳ ἡ
  σοφία αὕτη καὶ αἱ δυνάμεις; <span style="color:#b00e23">(55)</span> οὐχ οὗτός
  ἐστιν ὁ τοῦ τέκτονος υἱός; οὐχ ἡ μήτηρ αὐτοῦ λέγεται Μαριὰμ καὶ οἱ ἀδελφοὶ
  αὐτοῦ Ἰάκωβος καὶ Ἰωσὴφ καὶ Σίμων καὶ Ἰούδας; <span style=
  "color:#b00e23">(56)</span> καὶ αἱ ἀδελφαὶ αὐτοῦ οὐχὶ πᾶσαι πρὸς ἡμᾶς εἰσιν;
  πόθεν οὖν τούτῳ ταῦτα πάντα; <span style="color:#b00e23">(57)</span> καὶ
  ἐσκανδαλίζοντο ἐν αὐτῷ. ὁ δὲ Ἰησοῦς εἶπεν αὐτοῖς· Οὐκ ἔστιν προφήτης ἄτιμος
  εἰ μὴ ἐν τῇ πατρίδι καὶ ἐν τῇ οἰκίᾳ αὐτοῦ. <span style=
  "color:#b00e23">(58)</span> καὶ οὐκ ἐποίησεν ἐκεῖ δυνάμεις πολλὰς διὰ τὴν
  ἀπιστίαν αὐτῶν.</p>

  <h3 id="gospel_of_st._matthew14">14</h3>

  <p><span style="color:#b00e23">(1)</span> Ἐν ἐκείνῳ τῷ καιρῷ ἤκουσεν Ἡρῴδης ὁ
  τετραάρχης τὴν ἀκοὴν Ἰησοῦ, <span style="color:#b00e23">(2)</span> καὶ εἶπεν
  τοῖς παισὶν αὐτοῦ· Οὗτός ἐστιν Ἰωάννης ὁ βαπτιστής· αὐτὸς ἠγέρθη ἀπὸ τῶν
  νεκρῶν, καὶ διὰ τοῦτο αἱ δυνάμεις ἐνεργοῦσιν ἐν αὐτῷ. <span style=
  "color:#b00e23">(3)</span> Ὁ γὰρ Ἡρῴδης κρατήσας τὸν Ἰωάννην ἔδησεν αὐτὸν καὶ
  ἐν φυλακῇ ἀπέθετο διὰ Ἡρῳδιάδα τὴν γυναῖκα Φιλίππου τοῦ ἀδελφοῦ αὐτοῦ,
  <span style="color:#b00e23">(4)</span> ἔλεγεν γὰρ αὐτῷ ὁ Ἰωάννης· Οὐκ ἔξεστίν
  σοι ἔχειν αὐτήν· <span style="color:#b00e23">(5)</span> καὶ θέλων αὐτὸν
  ἀποκτεῖναι ἐφοβήθη τὸν ὄχλον, ὅτι ὡς προφήτην αὐτὸν εἶχον. <span style=
  "color:#b00e23">(6)</span> γενεσίοις δὲ γενομένοις τοῦ Ἡρῴδου ὠρχήσατο ἡ
  θυγάτηρ τῆς Ἡρῳδιάδος ἐν τῷ μέσῳ καὶ ἤρεσεν τῷ Ἡρῴδῃ, <span style=
  "color:#b00e23">(7)</span> ὅθεν μετὰ ὅρκου ὡμολόγησεν αὐτῇ δοῦναι ὃ ἐὰν
  αἰτήσηται. <span style="color:#b00e23">(8)</span> ἡ δὲ προβιβασθεῖσα ὑπὸ τῆς
  μητρὸς αὐτῆς· Δός μοι, φησίν, ὧδε ἐπὶ πίνακι τὴν κεφαλὴν Ἰωάννου τοῦ
  βαπτιστοῦ. <span style="color:#b00e23">(9)</span> καὶ λυπηθεὶς ὁ βασιλεὺς διὰ
  τοὺς ὅρκους καὶ τοὺς συνανακειμένους ἐκέλευσεν δοθῆναι, <span style=
  "color:#b00e23">(10)</span> καὶ πέμψας ἀπεκεφάλισεν τὸν Ἰωάννην ἐν τῇ φυλακῇ·
  <span style="color:#b00e23">(11)</span> καὶ ἠνέχθη ἡ κεφαλὴ αὐτοῦ ἐπὶ πίνακι
  καὶ ἐδόθη τῷ κορασίῳ, καὶ ἤνεγκεν τῇ μητρὶ αὐτῆς. <span style=
  "color:#b00e23">(12)</span> καὶ προσελθόντες οἱ μαθηταὶ αὐτοῦ ἦραν τὸ πτῶμα
  καὶ ἔθαψαν αὐτόν, καὶ ἐλθόντες ἀπήγγειλαν τῷ Ἰησοῦ. <span style=
  "color:#b00e23">(13)</span> Ἀκούσας δὲ ὁ Ἰησοῦς ἀνεχώρησεν ἐκεῖθεν ἐν πλοίῳ
  εἰς ἔρημον τόπον κατʼ ἰδίαν· καὶ ἀκούσαντες οἱ ὄχλοι ἠκολούθησαν αὐτῷ πεζῇ
  ἀπὸ τῶν πόλεων. <span style="color:#b00e23">(14)</span> καὶ ἐξελθὼν εἶδεν
  πολὺν ὄχλον, καὶ ἐσπλαγχνίσθη ἐπʼ αὐτοῖς καὶ ἐθεράπευσεν τοὺς ἀρρώστους
  αὐτῶν. <span style="color:#b00e23">(15)</span> ὀψίας δὲ γενομένης προσῆλθον
  αὐτῷ οἱ μαθηταὶ λέγοντες· Ἔρημός ἐστιν ὁ τόπος καὶ ἡ ὥρα ἤδη παρῆλθεν·
  ἀπόλυσον τοὺς ὄχλους, ἵνα ἀπελθόντες εἰς τὰς κώμας ἀγοράσωσιν ἑαυτοῖς
  βρώματα. <span style="color:#b00e23">(16)</span> ὁ δὲ Ἰησοῦς εἶπεν αὐτοῖς· Οὐ
  χρείαν ἔχουσιν ἀπελθεῖν· δότε αὐτοῖς ὑμεῖς φαγεῖν. <span style=
  "color:#b00e23">(17)</span> οἱ δὲ λέγουσιν αὐτῷ· Οὐκ ἔχομεν ὧδε εἰ μὴ πέντε
  ἄρτους καὶ δύο ἰχθύας. <span style="color:#b00e23">(18)</span> ὁ δὲ εἶπεν·
  Φέρετέ μοι ὧδε αὐτούς. <span style="color:#b00e23">(19)</span> καὶ κελεύσας
  τοὺς ὄχλους ἀνακλιθῆναι ἐπὶ τοῦ χόρτου, λαβὼν τοὺς πέντε ἄρτους καὶ τοὺς δύο
  ἰχθύας, ἀναβλέψας εἰς τὸν οὐρανὸν εὐλόγησεν καὶ κλάσας ἔδωκεν τοῖς μαθηταῖς
  τοὺς ἄρτους οἱ δὲ μαθηταὶ τοῖς ὄχλοις. <span style=
  "color:#b00e23">(20)</span> καὶ ἔφαγον πάντες καὶ ἐχορτάσθησαν, καὶ ἦραν τὸ
  περισσεῦον τῶν κλασμάτων δώδεκα κοφίνους πλήρεις. <span style=
  "color:#b00e23">(21)</span> οἱ δὲ ἐσθίοντες ἦσαν ἄνδρες ὡσεὶ πεντακισχίλιοι
  χωρὶς γυναικῶν καὶ παιδίων. <span style="color:#b00e23">(22)</span> Καὶ
  εὐθέως ἠνάγκασεν τοὺς μαθητὰς ἐμβῆναι εἰς πλοῖον καὶ προάγειν αὐτὸν εἰς τὸ
  πέραν, ἕως οὗ ἀπολύσῃ τοὺς ὄχλους. <span style="color:#b00e23">(23)</span>
  καὶ ἀπολύσας τοὺς ὄχλους ἀνέβη εἰς τὸ ὄρος κατʼ ἰδίαν προσεύξασθαι. ὀψίας δὲ
  γενομένης μόνος ἦν ἐκεῖ. <span style="color:#b00e23">(24)</span> τὸ δὲ πλοῖον
  ἤδη σταδίους πολλοὺς ἀπὸ τῆς γῆς ἀπεῖχεν, βασανιζόμενον ὑπὸ τῶν κυμάτων, ἦν
  γὰρ ἐναντίος ὁ ἄνεμος. <span style="color:#b00e23">(25)</span> τετάρτῃ δὲ
  φυλακῇ τῆς νυκτὸς ἦλθεν πρὸς αὐτοὺς περιπατῶν ἐπὶ τὴν θάλασσαν. <span style=
  "color:#b00e23">(26)</span> οἱ δὲ μαθηταὶ ἰδόντες αὐτὸν ἐπὶ τῆς θαλάσσης
  περιπατοῦντα ἐταράχθησαν λέγοντες ὅτι Φάντασμά ἐστιν, καὶ ἀπὸ τοῦ φόβου
  ἔκραξαν. <span style="color:#b00e23">(27)</span> εὐθὺς δὲ ἐλάλησεν αὐτοῖς ὁ
  Ἰησοῦς λέγων· Θαρσεῖτε, ἐγώ εἰμι· μὴ φοβεῖσθε. <span style=
  "color:#b00e23">(28)</span> Ἀποκριθεὶς δὲ αὐτῷ ὁ Πέτρος εἶπεν· Κύριε, εἰ σὺ
  εἶ, κέλευσόν με ἐλθεῖν πρὸς σὲ ἐπὶ τὰ ὕδατα· <span style=
  "color:#b00e23">(29)</span> ὁ δὲ εἶπεν· Ἐλθέ. καὶ καταβὰς ἀπὸ τοῦ πλοίου
  Πέτρος περιεπάτησεν ἐπὶ τὰ ὕδατα καὶ ἦλθεν πρὸς τὸν Ἰησοῦν. <span style=
  "color:#b00e23">(30)</span> βλέπων δὲ τὸν ἄνεμον ἰσχυρὸν ἐφοβήθη, καὶ
  ἀρξάμενος καταποντίζεσθαι ἔκραξεν λέγων· Κύριε, σῶσόν με. <span style=
  "color:#b00e23">(31)</span> εὐθέως δὲ ὁ Ἰησοῦς ἐκτείνας τὴν χεῖρα ἐπελάβετο
  αὐτοῦ καὶ λέγει αὐτῷ· Ὀλιγόπιστε, εἰς τί ἐδίστασας; <span style=
  "color:#b00e23">(32)</span> καὶ ἀναβάντων αὐτῶν εἰς τὸ πλοῖον ἐκόπασεν ὁ
  ἄνεμος. <span style="color:#b00e23">(33)</span> οἱ δὲ ἐν τῷ πλοίῳ
  προσεκύνησαν αὐτῷ λέγοντες· Ἀληθῶς θεοῦ υἱὸς εἶ. <span style=
  "color:#b00e23">(34)</span> Καὶ διαπεράσαντες ἦλθον ἐπὶ τὴν γῆν εἰς
  Γεννησαρέτ. <span style="color:#b00e23">(35)</span> καὶ ἐπιγνόντες αὐτὸν οἱ
  ἄνδρες τοῦ τόπου ἐκείνου ἀπέστειλαν εἰς ὅλην τὴν περίχωρον ἐκείνην, καὶ
  προσήνεγκαν αὐτῷ πάντας τοὺς κακῶς ἔχοντας, <span style=
  "color:#b00e23">(36)</span> καὶ παρεκάλουν αὐτὸν ἵνα μόνον ἅψωνται τοῦ
  κρασπέδου τοῦ ἱματίου αὐτοῦ· καὶ ὅσοι ἥψαντο διεσώθησαν.</p>

  <h3 id="gospel_of_st._matthew15">15</h3>

  <p><span style="color:#b00e23">(1)</span> Τότε προσέρχονται τῷ Ἰησοῦ ἀπὸ
  Ἱεροσολύμων Φαρισαῖοι καὶ γραμματεῖς λέγοντες <span style=
  "color:#b00e23">(2)</span> Διὰ τί οἱ μαθηταί σου παραβαίνουσιν τὴν παράδοσιν
  τῶν πρεσβυτέρων; οὐ γὰρ νίπτονται τὰς χεῖρας αὐτῶν ὅταν ἄρτον ἐσθίωσιν.
  <span style="color:#b00e23">(3)</span> ὁ δὲ ἀποκριθεὶς εἶπεν αὐτοῖς· Διὰ τί
  καὶ ὑμεῖς παραβαίνετε τὴν ἐντολὴν τοῦ θεοῦ διὰ τὴν παράδοσιν ὑμῶν;
  <span style="color:#b00e23">(4)</span> ὁ γὰρ θεὸς εἶπεν· Τίμα τὸν πατέρα καὶ
  τὴν μητέρα, καί· Ὁ κακολογῶν πατέρα ἢ μητέρα θανάτῳ τελευτάτω· <span style=
  "color:#b00e23">(5)</span> ὑμεῖς δὲ λέγετε· Ὃς ἂν εἴπῃ τῷ πατρὶ ἢ τῇ μητρί·
  Δῶρον ὃ ἐὰν ἐξ ἐμοῦ ὠφεληθῇς, <span style="color:#b00e23">(6)</span> οὐ μὴ
  τιμήσει τὸν πατέρα αὐτοῦ· καὶ ἠκυρώσατε τὸν λόγον τοῦ θεοῦ διὰ τὴν παράδοσιν
  ὑμῶν. <span style="color:#b00e23">(7)</span> ὑποκριταί, καλῶς ἐπροφήτευσεν
  περὶ ὑμῶν Ἠσαΐας λέγων· <span style="color:#b00e23">(8)</span> Ὁ λαὸς οὗτος
  τοῖς χείλεσίν με τιμᾷ, ἡ δὲ καρδία αὐτῶν πόρρω ἀπέχει ἀπʼ ἐμοῦ· <span style=
  "color:#b00e23">(9)</span> μάτην δὲ σέβονταί με, διδάσκοντες διδασκαλίας
  ἐντάλματα ἀνθρώπων. <span style="color:#b00e23">(10)</span> Καὶ
  προσκαλεσάμενος τὸν ὄχλον εἶπεν αὐτοῖς· Ἀκούετε καὶ συνίετε· <span style=
  "color:#b00e23">(11)</span> οὐ τὸ εἰσερχόμενον εἰς τὸ στόμα κοινοῖ τὸν
  ἄνθρωπον, ἀλλὰ τὸ ἐκπορευόμενον ἐκ τοῦ στόματος τοῦτο κοινοῖ τὸν ἄνθρωπον.
  <span style="color:#b00e23">(12)</span> Τότε προσελθόντες οἱ μαθηταὶ λέγουσιν
  αὐτῷ· Οἶδας ὅτι οἱ Φαρισαῖοι ἀκούσαντες τὸν λόγον ἐσκανδαλίσθησαν;
  <span style="color:#b00e23">(13)</span> ὁ δὲ ἀποκριθεὶς εἶπεν· Πᾶσα φυτεία ἣν
  οὐκ ἐφύτευσεν ὁ πατήρ μου ὁ οὐράνιος ἐκριζωθήσεται. <span style=
  "color:#b00e23">(14)</span> ἄφετε αὐτούς· τυφλοί εἰσιν ὁδηγοὶ τυφλῶν· τυφλὸς
  δὲ τυφλὸν ἐὰν ὁδηγῇ, ἀμφότεροι εἰς βόθυνον πεσοῦνται. <span style=
  "color:#b00e23">(15)</span> Ἀποκριθεὶς δὲ ὁ Πέτρος εἶπεν αὐτῷ· Φράσον ἡμῖν
  τὴν παραβολὴν ταύτην. <span style="color:#b00e23">(16)</span> ὁ δὲ εἶπεν·
  Ἀκμὴν καὶ ὑμεῖς ἀσύνετοί ἐστε; <span style="color:#b00e23">(17)</span> οὐ
  νοεῖτε ὅτι πᾶν τὸ εἰσπορευόμενον εἰς τὸ στόμα εἰς τὴν κοιλίαν χωρεῖ καὶ εἰς
  ἀφεδρῶνα ἐκβάλλεται; <span style="color:#b00e23">(18)</span> τὰ δὲ
  ἐκπορευόμενα ἐκ τοῦ στόματος ἐκ τῆς καρδίας ἐξέρχεται, κἀκεῖνα κοινοῖ τὸν
  ἄνθρωπον. <span style="color:#b00e23">(19)</span> ἐκ γὰρ τῆς καρδίας
  ἐξέρχονται διαλογισμοὶ πονηροί, φόνοι, μοιχεῖαι, πορνεῖαι, κλοπαί,
  ψευδομαρτυρίαι, βλασφημίαι. <span style="color:#b00e23">(20)</span> ταῦτά
  ἐστιν τὰ κοινοῦντα τὸν ἄνθρωπον, τὸ δὲ ἀνίπτοις χερσὶν φαγεῖν οὐ κοινοῖ τὸν
  ἄνθρωπον. <span style="color:#b00e23">(21)</span> Καὶ ἐξελθὼν ἐκεῖθεν ὁ
  Ἰησοῦς ἀνεχώρησεν εἰς τὰ μέρη Τύρου καὶ Σιδῶνος. <span style=
  "color:#b00e23">(22)</span> καὶ ἰδοὺ γυνὴ Χαναναία ἀπὸ τῶν ὁρίων ἐκείνων
  ἐξελθοῦσα ἔκραζεν λέγουσα· Ἐλέησόν με, κύριε υἱὸς Δαυίδ· ἡ θυγάτηρ μου κακῶς
  δαιμονίζεται. <span style="color:#b00e23">(23)</span> ὁ δὲ οὐκ ἀπεκρίθη αὐτῇ
  λόγον. καὶ προσελθόντες οἱ μαθηταὶ αὐτοῦ ἠρώτουν αὐτὸν λέγοντες· Ἀπόλυσον
  αὐτήν, ὅτι κράζει ὄπισθεν ἡμῶν. <span style="color:#b00e23">(24)</span> ὁ δὲ
  ἀποκριθεὶς εἶπεν· Οὐκ ἀπεστάλην εἰ μὴ εἰς τὰ πρόβατα τὰ ἀπολωλότα οἴκου
  Ἰσραήλ. <span style="color:#b00e23">(25)</span> ἡ δὲ ἐλθοῦσα προσεκύνει αὐτῷ
  λέγουσα· Κύριε, βοήθει μοι. <span style="color:#b00e23">(26)</span> ὁ δὲ
  ἀποκριθεὶς εἶπεν· Οὐκ ἔστιν καλὸν λαβεῖν τὸν ἄρτον τῶν τέκνων καὶ βαλεῖν τοῖς
  κυναρίοις. <span style="color:#b00e23">(27)</span> ἡ δὲ εἶπεν· Ναί, κύριε,
  καὶ γὰρ τὰ κυνάρια ἐσθίει ἀπὸ τῶν ψιχίων τῶν πιπτόντων ἀπὸ τῆς τραπέζης τῶν
  κυρίων αὐτῶν. <span style="color:#b00e23">(28)</span> τότε ἀποκριθεὶς ὁ
  Ἰησοῦς εἶπεν αὐτῇ· Ὦ γύναι, μεγάλη σου ἡ πίστις· γενηθήτω σοι ὡς θέλεις. καὶ
  ἰάθη ἡ θυγάτηρ αὐτῆς ἀπὸ τῆς ὥρας ἐκείνης. <span style=
  "color:#b00e23">(29)</span> Καὶ μεταβὰς ἐκεῖθεν ὁ Ἰησοῦς ἦλθεν παρὰ τὴν
  θάλασσαν τῆς Γαλιλαίας, καὶ ἀναβὰς εἰς τὸ ὄρος ἐκάθητο ἐκεῖ. <span style=
  "color:#b00e23">(30)</span> καὶ προσῆλθον αὐτῷ ὄχλοι πολλοὶ ἔχοντες μεθʼ
  ἑαυτῶν κωφούς, τυφλούς, χωλούς, κυλλούς, καὶ ἑτέρους πολλούς, καὶ ἔρριψαν
  αὐτοὺς παρὰ τοὺς πόδας αὐτοῦ, καὶ ἐθεράπευσεν αὐτούς· <span style=
  "color:#b00e23">(31)</span> ὥστε τὸν ὄχλον θαυμάσαι βλέποντας κωφοὺς
  λαλοῦντας κυλλοὺς ὑγιεῖς καὶ χωλοὺς περιπατοῦντας καὶ τυφλοὺς βλέποντας· καὶ
  ἐδόξασαν τὸν θεὸν Ἰσραήλ. <span style="color:#b00e23">(32)</span> Ὁ δὲ Ἰησοῦς
  προσκαλεσάμενος τοὺς μαθητὰς αὐτοῦ εἶπεν· Σπλαγχνίζομαι ἐπὶ τὸν ὄχλον, ὅτι
  ἤδη ἡμέραι τρεῖς προσμένουσίν μοι καὶ οὐκ ἔχουσιν τί φάγωσιν· καὶ ἀπολῦσαι
  αὐτοὺς νήστεις οὐ θέλω, μήποτε ἐκλυθῶσιν ἐν τῇ ὁδῷ. <span style=
  "color:#b00e23">(33)</span> καὶ λέγουσιν αὐτῷ οἱ μαθηταί· Πόθεν ἡμῖν ἐν
  ἐρημίᾳ ἄρτοι τοσοῦτοι ὥστε χορτάσαι ὄχλον τοσοῦτον; <span style=
  "color:#b00e23">(34)</span> καὶ λέγει αὐτοῖς ὁ Ἰησοῦς· Πόσους ἄρτους ἔχετε;
  οἱ δὲ εἶπαν· Ἑπτά, καὶ ὀλίγα ἰχθύδια. <span style="color:#b00e23">(35)</span>
  καὶ παραγγείλας τῷ ὄχλῳ ἀναπεσεῖν ἐπὶ τὴν γῆν <span style=
  "color:#b00e23">(36)</span> ἔλαβεν τοὺς ἑπτὰ ἄρτους καὶ τοὺς ἰχθύας καὶ
  εὐχαριστήσας ἔκλασεν καὶ ἐδίδου τοῖς μαθηταῖς οἱ δὲ μαθηταὶ τοῖς ὄχλοις.
  <span style="color:#b00e23">(37)</span> καὶ ἔφαγον πάντες καὶ ἐχορτάσθησαν,
  καὶ τὸ περισσεῦον τῶν κλασμάτων ἦραν ἑπτὰ σπυρίδας πλήρεις. <span style=
  "color:#b00e23">(38)</span> οἱ δὲ ἐσθίοντες ἦσαν τετρακισχίλιοι ἄνδρες χωρὶς
  γυναικῶν καὶ παιδίων. <span style="color:#b00e23">(39)</span> καὶ ἀπολύσας
  τοὺς ὄχλους ἐνέβη εἰς τὸ πλοῖον, καὶ ἦλθεν εἰς τὰ ὅρια Μαγαδάν.</p>

  <h3 id="gospel_of_st._matthew16">16</h3>

  <p><span style="color:#b00e23">(1)</span> Καὶ προσελθόντες οἱ Φαρισαῖοι καὶ
  Σαδδουκαῖοι πειράζοντες ἐπηρώτησαν αὐτὸν σημεῖον ἐκ τοῦ οὐρανοῦ ἐπιδεῖξαι
  αὐτοῖς. <span style="color:#b00e23">(2)</span> ὁ δὲ ἀποκριθεὶς εἶπεν αὐτοῖς·
  Ὀψίας γενομένης λέγετε· Εὐδία, πυρράζει γὰρ ὁ οὐρανός· <span style=
  "color:#b00e23">(3)</span> καὶ πρωΐ· Σήμερον χειμών, πυρράζει γὰρ στυγνάζων ὁ
  οὐρανός. τὸ μὲν πρόσωπον τοῦ οὐρανοῦ γινώσκετε διακρίνειν, τὰ δὲ σημεῖα τῶν
  καιρῶν οὐ δύνασθε. <span style="color:#b00e23">(4)</span> Γενεὰ πονηρὰ καὶ
  μοιχαλὶς σημεῖον ἐπιζητεῖ, καὶ σημεῖον οὐ δοθήσεται αὐτῇ εἰ μὴ τὸ σημεῖον
  Ἰωνᾶ. καὶ καταλιπὼν αὐτοὺς ἀπῆλθεν. <span style="color:#b00e23">(5)</span>
  Καὶ ἐλθόντες οἱ μαθηταὶ εἰς τὸ πέραν ἐπελάθοντο ἄρτους λαβεῖν. <span style=
  "color:#b00e23">(6)</span> ὁ δὲ Ἰησοῦς εἶπεν αὐτοῖς· Ὁρᾶτε καὶ προσέχετε ἀπὸ
  τῆς ζύμης τῶν Φαρισαίων καὶ Σαδδουκαίων. <span style=
  "color:#b00e23">(7)</span> οἱ δὲ διελογίζοντο ἐν ἑαυτοῖς λέγοντες ὅτι Ἄρτους
  οὐκ ἐλάβομεν. <span style="color:#b00e23">(8)</span> γνοὺς δὲ ὁ Ἰησοῦς εἶπεν·
  Τί διαλογίζεσθε ἐν ἑαυτοῖς, ὀλιγόπιστοι, ὅτι ἄρτους οὐκ ἐλάβετε; <span style=
  "color:#b00e23">(9)</span> οὔπω νοεῖτε, οὐδὲ μνημονεύετε τοὺς πέντε ἄρτους
  τῶν πεντακισχιλίων καὶ πόσους κοφίνους ἐλάβετε; <span style=
  "color:#b00e23">(10)</span> οὐδὲ τοὺς ἑπτὰ ἄρτους τῶν τετρακισχιλίων καὶ
  πόσας σπυρίδας ἐλάβετε; <span style="color:#b00e23">(11)</span> πῶς οὐ νοεῖτε
  ὅτι οὐ περὶ ἄρτων εἶπον ὑμῖν; προσέχετε δὲ ἀπὸ τῆς ζύμης τῶν Φαρισαίων καὶ
  Σαδδουκαίων. <span style="color:#b00e23">(12)</span> τότε συνῆκαν ὅτι οὐκ
  εἶπεν προσέχειν ἀπὸ τῆς ζύμης τῶν ἄρτων ἀλλὰ ἀπὸ τῆς διδαχῆς τῶν Φαρισαίων
  καὶ Σαδδουκαίων. <span style="color:#b00e23">(13)</span> Ἐλθὼν δὲ ὁ Ἰησοῦς
  εἰς τὰ μέρη Καισαρείας τῆς Φιλίππου ἠρώτα τοὺς μαθητὰς αὐτοῦ λέγων· Τίνα
  λέγουσιν οἱ ἄνθρωποι εἶναι τὸν υἱὸν τοῦ ἀνθρώπου; <span style=
  "color:#b00e23">(14)</span> οἱ δὲ εἶπαν· Οἱ μὲν Ἰωάννην τὸν βαπτιστήν, ἄλλοι
  δὲ Ἠλίαν, ἕτεροι δὲ Ἰερεμίαν ἢ ἕνα τῶν προφητῶν. <span style=
  "color:#b00e23">(15)</span> λέγει αὐτοῖς· Ὑμεῖς δὲ τίνα με λέγετε εἶναι;
  <span style="color:#b00e23">(16)</span> ἀποκριθεὶς δὲ Σίμων Πέτρος εἶπεν· Σὺ
  εἶ ὁ χριστὸς ὁ υἱὸς τοῦ θεοῦ τοῦ ζῶντος. <span style=
  "color:#b00e23">(17)</span> ἀποκριθεὶς δὲ ὁ Ἰησοῦς εἶπεν αὐτῷ· Μακάριος εἶ,
  Σίμων Βαριωνᾶ, ὅτι σὰρξ καὶ αἷμα οὐκ ἀπεκάλυψέν σοι ἀλλʼ ὁ πατήρ μου ὁ ἐν
  τοῖς οὐρανοῖς· <span style="color:#b00e23">(18)</span> κἀγὼ δέ σοι λέγω ὅτι
  σὺ εἶ Πέτρος, καὶ ἐπὶ ταύτῃ τῇ πέτρᾳ οἰκοδομήσω μου τὴν ἐκκλησίαν, καὶ πύλαι
  ᾅδου οὐ κατισχύσουσιν αὐτῆς· <span style="color:#b00e23">(19)</span> δώσω σοι
  τὰς κλεῖδας τῆς βασιλείας τῶν οὐρανῶν, καὶ ὃ ἐὰν δήσῃς ἐπὶ τῆς γῆς ἔσται
  δεδεμένον ἐν τοῖς οὐρανοῖς, καὶ ὃ ἐὰν λύσῃς ἐπὶ τῆς γῆς ἔσται λελυμένον ἐν
  τοῖς οὐρανοῖς. <span style="color:#b00e23">(20)</span> τότε διεστείλατο τοῖς
  μαθηταῖς ἵνα μηδενὶ εἴπωσιν ὅτι αὐτός ἐστιν ὁ χριστός. <span style=
  "color:#b00e23">(21)</span> Ἀπὸ τότε ἤρξατο ὁ Ἰησοῦς δεικνύειν τοῖς μαθηταῖς
  αὐτοῦ ὅτι δεῖ αὐτὸν εἰς Ἱεροσόλυμα ἀπελθεῖν καὶ πολλὰ παθεῖν ἀπὸ τῶν
  πρεσβυτέρων καὶ ἀρχιερέων καὶ γραμματέων καὶ ἀποκτανθῆναι καὶ τῇ τρίτῃ ἡμέρᾳ
  ἐγερθῆναι. <span style="color:#b00e23">(22)</span> καὶ προσλαβόμενος αὐτὸν ὁ
  Πέτρος ἤρξατο ἐπιτιμᾶν αὐτῷ λέγων· Ἵλεώς σοι, κύριε· οὐ μὴ ἔσται σοι τοῦτο.
  <span style="color:#b00e23">(23)</span> ὁ δὲ στραφεὶς εἶπεν τῷ Πέτρῳ· Ὕπαγε
  ὀπίσω μου, Σατανᾶ· σκάνδαλον εἶ ἐμοῦ, ὅτι οὐ φρονεῖς τὰ τοῦ θεοῦ ἀλλὰ τὰ τῶν
  ἀνθρώπων. <span style="color:#b00e23">(24)</span> Τότε ὁ Ἰησοῦς εἶπεν τοῖς
  μαθηταῖς αὐτοῦ· Εἴ τις θέλει ὀπίσω μου ἐλθεῖν, ἀπαρνησάσθω ἑαυτὸν καὶ ἀράτω
  τὸν σταυρὸν αὐτοῦ καὶ ἀκολουθείτω μοι. <span style=
  "color:#b00e23">(25)</span> ὃς γὰρ ἐὰν θέλῃ τὴν ψυχὴν αὐτοῦ σῶσαι ἀπολέσει
  αὐτήν· ὃς δʼ ἂν ἀπολέσῃ τὴν ψυχὴν αὐτοῦ ἕνεκεν ἐμοῦ εὑρήσει αὐτήν.
  <span style="color:#b00e23">(26)</span> τί γὰρ ὠφεληθήσεται ἄνθρωπος ἐὰν τὸν
  κόσμον ὅλον κερδήσῃ τὴν δὲ ψυχὴν αὐτοῦ ζημιωθῇ; ἢ τί δώσει ἄνθρωπος
  ἀντάλλαγμα τῆς ψυχῆς αὐτοῦ; <span style="color:#b00e23">(27)</span> μέλλει
  γὰρ ὁ υἱὸς τοῦ ἀνθρώπου ἔρχεσθαι ἐν τῇ δόξῃ τοῦ πατρὸς αὐτοῦ μετὰ τῶν ἀγγέλων
  αὐτοῦ, καὶ τότε ἀποδώσει ἑκάστῳ κατὰ τὴν πρᾶξιν αὐτοῦ. <span style=
  "color:#b00e23">(28)</span> ἀμὴν λέγω ὑμῖν ὅτι εἰσίν τινες τῶν ὧδε ἑστώτων
  οἵτινες οὐ μὴ γεύσωνται θανάτου ἕως ἂν ἴδωσιν τὸν υἱὸν τοῦ ἀνθρώπου ἐρχόμενον
  ἐν τῇ βασιλείᾳ αὐτοῦ.</p>

  <h3 id="gospel_of_st._matthew17">17</h3>

  <p><span style="color:#b00e23">(1)</span> Καὶ μεθʼ ἡμέρας ἓξ παραλαμβάνει ὁ
  Ἰησοῦς τὸν Πέτρον καὶ Ἰάκωβον καὶ Ἰωάννην τὸν ἀδελφὸν αὐτοῦ, καὶ ἀναφέρει
  αὐτοὺς εἰς ὄρος ὑψηλὸν κατʼ ἰδίαν. <span style="color:#b00e23">(2)</span> καὶ
  μετεμορφώθη ἔμπροσθεν αὐτῶν, καὶ ἔλαμψεν τὸ πρόσωπον αὐτοῦ ὡς ὁ ἥλιος, τὰ δὲ
  ἱμάτια αὐτοῦ ἐγένετο λευκὰ ὡς τὸ φῶς. <span style="color:#b00e23">(3)</span>
  καὶ ἰδοὺ ὤφθη αὐτοῖς Μωϋσῆς καὶ Ἠλίας συλλαλοῦντες μετʼ αὐτοῦ. <span style=
  "color:#b00e23">(4)</span> ἀποκριθεὶς δὲ ὁ Πέτρος εἶπεν τῷ Ἰησοῦ· Κύριε,
  καλόν ἐστιν ἡμᾶς ὧδε εἶναι· εἰ θέλεις, ποιήσω ὧδε τρεῖς σκηνάς, σοὶ μίαν καὶ
  Μωϋσεῖ μίαν καὶ Ἠλίᾳ μίαν. <span style="color:#b00e23">(5)</span> ἔτι αὐτοῦ
  λαλοῦντος ἰδοὺ νεφέλη φωτεινὴ ἐπεσκίασεν αὐτούς, καὶ ἰδοὺ φωνὴ ἐκ τῆς νεφέλης
  λέγουσα· Οὗτός ἐστιν ὁ υἱός μου ὁ ἀγαπητός, ἐν ᾧ εὐδόκησα· ἀκούετε αὐτοῦ.
  <span style="color:#b00e23">(6)</span> καὶ ἀκούσαντες οἱ μαθηταὶ ἔπεσαν ἐπὶ
  πρόσωπον αὐτῶν καὶ ἐφοβήθησαν σφόδρα. <span style="color:#b00e23">(7)</span>
  καὶ προσῆλθεν ὁ Ἰησοῦς καὶ ἁψάμενος αὐτῶν εἶπεν· Ἐγέρθητε καὶ μὴ φοβεῖσθε.
  <span style="color:#b00e23">(8)</span> ἐπάραντες δὲ τοὺς ὀφθαλμοὺς αὐτῶν
  οὐδένα εἶδον εἰ μὴ αὐτὸν Ἰησοῦν μόνον. <span style="color:#b00e23">(9)</span>
  Καὶ καταβαινόντων αὐτῶν ἐκ τοῦ ὄρους ἐνετείλατο αὐτοῖς ὁ Ἰησοῦς λέγων· Μηδενὶ
  εἴπητε τὸ ὅραμα ἕως οὗ ὁ υἱὸς τοῦ ἀνθρώπου ἐκ νεκρῶν ἐγερθῇ. <span style=
  "color:#b00e23">(10)</span> καὶ ἐπηρώτησαν αὐτὸν οἱ μαθηταὶ λέγοντες· Τί οὖν
  οἱ γραμματεῖς λέγουσιν ὅτι Ἠλίαν δεῖ ἐλθεῖν πρῶτον; <span style=
  "color:#b00e23">(11)</span> ὁ δὲ ἀποκριθεὶς εἶπεν· Ἠλίας μὲν ἔρχεται καὶ
  ἀποκαταστήσει πάντα· <span style="color:#b00e23">(12)</span> λέγω δὲ ὑμῖν ὅτι
  Ἠλίας ἤδη ἦλθεν, καὶ οὐκ ἐπέγνωσαν αὐτὸν ἀλλὰ ἐποίησαν ἐν αὐτῷ ὅσα ἠθέλησαν·
  οὕτως καὶ ὁ υἱὸς τοῦ ἀνθρώπου μέλλει πάσχειν ὑπʼ αὐτῶν. <span style=
  "color:#b00e23">(13)</span> τότε συνῆκαν οἱ μαθηταὶ ὅτι περὶ Ἰωάννου τοῦ
  βαπτιστοῦ εἶπεν αὐτοῖς. <span style="color:#b00e23">(14)</span> Καὶ ἐλθόντων
  πρὸς τὸν ὄχλον προσῆλθεν αὐτῷ ἄνθρωπος γονυπετῶν αὐτὸν <span style=
  "color:#b00e23">(15)</span> καὶ λέγων· Κύριε, ἐλέησόν μου τὸν υἱόν, ὅτι
  σεληνιάζεται καὶ κακῶς πάσχει, πολλάκις γὰρ πίπτει εἰς τὸ πῦρ καὶ πολλάκις
  εἰς τὸ ὕδωρ. <span style="color:#b00e23">(16)</span> καὶ προσήνεγκα αὐτὸν
  τοῖς μαθηταῖς σου, καὶ οὐκ ἠδυνήθησαν αὐτὸν θεραπεῦσαι. <span style=
  "color:#b00e23">(17)</span> ἀποκριθεὶς δὲ ὁ Ἰησοῦς εἶπεν· Ὦ γενεὰ ἄπιστος καὶ
  διεστραμμένη, ἕως πότε μεθʼ ὑμῶν ἔσομαι; ἕως πότε ἀνέξομαι ὑμῶν; φέρετέ μοι
  αὐτὸν ὧδε. <span style="color:#b00e23">(18)</span> καὶ ἐπετίμησεν αὐτῷ ὁ
  Ἰησοῦς, καὶ ἐξῆλθεν ἀπʼ αὐτοῦ τὸ δαιμόνιον· καὶ ἐθεραπεύθη ὁ παῖς ἀπὸ τῆς
  ὥρας ἐκείνης. <span style="color:#b00e23">(19)</span> Τότε προσελθόντες οἱ
  μαθηταὶ τῷ Ἰησοῦ κατʼ ἰδίαν εἶπον· Διὰ τί ἡμεῖς οὐκ ἠδυνήθημεν ἐκβαλεῖν αὐτό;
  <span style="color:#b00e23">(20)</span> ὁ δὲ λέγει αὐτοῖς· Διὰ τὴν
  ὀλιγοπιστίαν ὑμῶν· ἀμὴν γὰρ λέγω ὑμῖν, ἐὰν ἔχητε πίστιν ὡς κόκκον σινάπεως,
  ἐρεῖτε τῷ ὄρει τούτῳ· Μετάβα ἔνθεν ἐκεῖ, καὶ μεταβήσεται, καὶ οὐδὲν
  ἀδυνατήσει ὑμῖν. <span style="color:#b00e23">(21)</span> <span style=
  "color:#b00e23">(22)</span> Συστρεφομένων δὲ αὐτῶν ἐν τῇ Γαλιλαίᾳ εἶπεν
  αὐτοῖς ὁ Ἰησοῦς· Μέλλει ὁ υἱὸς τοῦ ἀνθρώπου παραδίδοσθαι εἰς χεῖρας ἀνθρώπων,
  <span style="color:#b00e23">(23)</span> καὶ ἀποκτενοῦσιν αὐτόν, καὶ τῇ τρίτῃ
  ἡμέρᾳ ἐγερθήσεται. καὶ ἐλυπήθησαν σφόδρα. <span style=
  "color:#b00e23">(24)</span> Ἐλθόντων δὲ αὐτῶν εἰς Καφαρναοὺμ προσῆλθον οἱ τὰ
  δίδραχμα λαμβάνοντες τῷ Πέτρῳ καὶ εἶπαν· Ὁ διδάσκαλος ὑμῶν οὐ τελεῖ τὰ
  δίδραχμα; <span style="color:#b00e23">(25)</span> λέγει· Ναί. καὶ ἐλθόντα εἰς
  τὴν οἰκίαν προέφθασεν αὐτὸν ὁ Ἰησοῦς λέγων· Τί σοι δοκεῖ, Σίμων; οἱ βασιλεῖς
  τῆς γῆς ἀπὸ τίνων λαμβάνουσιν τέλη ἢ κῆνσον; ἀπὸ τῶν υἱῶν αὐτῶν ἢ ἀπὸ τῶν
  ἀλλοτρίων; <span style="color:#b00e23">(26)</span> εἰπόντος δέ· Ἀπὸ τῶν
  ἀλλοτρίων, ἔφη αὐτῷ ὁ Ἰησοῦς· Ἄρα γε ἐλεύθεροί εἰσιν οἱ υἱοί. <span style=
  "color:#b00e23">(27)</span> ἵνα δὲ μὴ σκανδαλίσωμεν αὐτούς, πορευθεὶς εἰς
  θάλασσαν βάλε ἄγκιστρον καὶ τὸν ἀναβάντα πρῶτον ἰχθὺν ἆρον, καὶ ἀνοίξας τὸ
  στόμα αὐτοῦ εὑρήσεις στατῆρα· ἐκεῖνον λαβὼν δὸς αὐτοῖς ἀντὶ ἐμοῦ καὶ σοῦ.</p>

  <h3 id="gospel_of_st._matthew18">18</h3>

  <p><span style="color:#b00e23">(1)</span> Ἐν ἐκείνῃ τῇ ὥρᾳ προσῆλθον οἱ
  μαθηταὶ τῷ Ἰησοῦ λέγοντες· Τίς ἄρα μείζων ἐστὶν ἐν τῇ βασιλείᾳ τῶν οὐρανῶν;
  <span style="color:#b00e23">(2)</span> καὶ προσκαλεσάμενος παιδίον ἔστησεν
  αὐτὸ ἐν μέσῳ αὐτῶν <span style="color:#b00e23">(3)</span> καὶ εἶπεν· Ἀμὴν
  λέγω ὑμῖν, ἐὰν μὴ στραφῆτε καὶ γένησθε ὡς τὰ παιδία, οὐ μὴ εἰσέλθητε εἰς τὴν
  βασιλείαν τῶν οὐρανῶν. <span style="color:#b00e23">(4)</span> ὅστις οὖν
  ταπεινώσει ἑαυτὸν ὡς τὸ παιδίον τοῦτο, οὗτός ἐστιν ὁ μείζων ἐν τῇ βασιλείᾳ
  τῶν οὐρανῶν· <span style="color:#b00e23">(5)</span> καὶ ὃς ἐὰν δέξηται ἓν
  παιδίον τοιοῦτο ἐπὶ τῷ ὀνόματί μου, ἐμὲ δέχεται. <span style=
  "color:#b00e23">(6)</span> Ὃς δʼ ἂν σκανδαλίσῃ ἕνα τῶν μικρῶν τούτων τῶν
  πιστευόντων εἰς ἐμέ, συμφέρει αὐτῷ ἵνα κρεμασθῇ μύλος ὀνικὸς εἰς τὸν τράχηλον
  αὐτοῦ καὶ καταποντισθῇ ἐν τῷ πελάγει τῆς θαλάσσης. <span style=
  "color:#b00e23">(7)</span> οὐαὶ τῷ κόσμῳ ἀπὸ τῶν σκανδάλων· ἀνάγκη γὰρ ἐλθεῖν
  τὰ σκάνδαλα, πλὴν οὐαὶ τῷ ἀνθρώπῳ διʼ οὗ τὸ σκάνδαλον ἔρχεται. <span style=
  "color:#b00e23">(8)</span> Εἰ δὲ ἡ χείρ σου ἢ ὁ πούς σου σκανδαλίζει σε,
  ἔκκοψον αὐτὸν καὶ βάλε ἀπὸ σοῦ· καλόν σοί ἐστιν εἰσελθεῖν εἰς τὴν ζωὴν κυλλὸν
  ἢ χωλόν, ἢ δύο χεῖρας ἢ δύο πόδας ἔχοντα βληθῆναι εἰς τὸ πῦρ τὸ αἰώνιον.
  <span style="color:#b00e23">(9)</span> καὶ εἰ ὁ ὀφθαλμός σου σκανδαλίζει σε,
  ἔξελε αὐτὸν καὶ βάλε ἀπὸ σοῦ· καλόν σοί ἐστιν μονόφθαλμον εἰς τὴν ζωὴν
  εἰσελθεῖν, ἢ δύο ὀφθαλμοὺς ἔχοντα βληθῆναι εἰς τὴν γέενναν τοῦ πυρός.
  <span style="color:#b00e23">(10)</span> Ὁρᾶτε μὴ καταφρονήσητε ἑνὸς τῶν
  μικρῶν τούτων, λέγω γὰρ ὑμῖν ὅτι οἱ ἄγγελοι αὐτῶν ἐν οὐρανοῖς διὰ παντὸς
  βλέπουσι τὸ πρόσωπον τοῦ πατρός μου τοῦ ἐν οὐρανοῖς. <span style=
  "color:#b00e23">(11)</span> <span style="color:#b00e23">(12)</span> τί ὑμῖν
  δοκεῖ; ἐὰν γένηταί τινι ἀνθρώπῳ ἑκατὸν πρόβατα καὶ πλανηθῇ ἓν ἐξ αὐτῶν, οὐχὶ
  ἀφήσει τὰ ἐνενήκοντα ἐννέα ἐπὶ τὰ ὄρη καὶ πορευθεὶς ζητεῖ τὸ πλανώμενον;
  <span style="color:#b00e23">(13)</span> καὶ ἐὰν γένηται εὑρεῖν αὐτό, ἀμὴν
  λέγω ὑμῖν ὅτι χαίρει ἐπʼ αὐτῷ μᾶλλον ἢ ἐπὶ τοῖς ἐνενήκοντα ἐννέα τοῖς μὴ
  πεπλανημένοις. <span style="color:#b00e23">(14)</span> οὕτως οὐκ ἔστιν θέλημα
  ἔμπροσθεν τοῦ πατρὸς ὑμῶν τοῦ ἐν οὐρανοῖς ἵνα ἀπόληται ἓν τῶν μικρῶν τούτων.
  <span style="color:#b00e23">(15)</span> Ἐὰν δὲ ἁμαρτήσῃ εἰς σὲ ὁ ἀδελφός σου,
  ὕπαγε ἔλεγξον αὐτὸν μεταξὺ σοῦ καὶ αὐτοῦ μόνου. ἐάν σου ἀκούσῃ, ἐκέρδησας τὸν
  ἀδελφόν σου· <span style="color:#b00e23">(16)</span> ἐὰν δὲ μὴ ἀκούσῃ,
  παράλαβε μετὰ σοῦ ἔτι ἕνα ἢ δύο, ἵνα ἐπὶ στόματος δύο μαρτύρων ἢ τριῶν σταθῇ
  πᾶν ῥῆμα· <span style="color:#b00e23">(17)</span> ἐὰν δὲ παρακούσῃ αὐτῶν,
  εἰπὸν τῇ ἐκκλησίᾳ· ἐὰν δὲ καὶ τῆς ἐκκλησίας παρακούσῃ, ἔστω σοι ὥσπερ ὁ
  ἐθνικὸς καὶ ὁ τελώνης. <span style="color:#b00e23">(18)</span> ἀμὴν λέγω
  ὑμῖν, ὅσα ἐὰν δήσητε ἐπὶ τῆς γῆς ἔσται δεδεμένα ἐν οὐρανῷ καὶ ὅσα ἐὰν λύσητε
  ἐπὶ τῆς γῆς ἔσται λελυμένα ἐν οὐρανῷ. <span style="color:#b00e23">(19)</span>
  Πάλιν ἀμὴν λέγω ὑμῖν ὅτι ἐὰν δύο συμφωνήσωσιν ἐξ ὑμῶν ἐπὶ τῆς γῆς περὶ παντὸς
  πράγματος οὗ ἐὰν αἰτήσωνται, γενήσεται αὐτοῖς παρὰ τοῦ πατρός μου τοῦ ἐν
  οὐρανοῖς. <span style="color:#b00e23">(20)</span> οὗ γάρ εἰσιν δύο ἢ τρεῖς
  συνηγμένοι εἰς τὸ ἐμὸν ὄνομα, ἐκεῖ εἰμι ἐν μέσῳ αὐτῶν. <span style=
  "color:#b00e23">(21)</span> Τότε προσελθὼν αὐτῷ ὁ Πέτρος εἶπεν· Κύριε,
  ποσάκις ἁμαρτήσει εἰς ἐμὲ ὁ ἀδελφός μου καὶ ἀφήσω αὐτῷ; ἕως ἑπτάκις;
  <span style="color:#b00e23">(22)</span> λέγει αὐτῷ ὁ Ἰησοῦς· Οὐ λέγω σοι ἕως
  ἑπτάκις ἀλλὰ ἕως ἑβδομηκοντάκις ἑπτά. <span style="color:#b00e23">(23)</span>
  Διὰ τοῦτο ὡμοιώθη ἡ βασιλεία τῶν οὐρανῶν ἀνθρώπῳ βασιλεῖ ὃς ἠθέλησεν συνᾶραι
  λόγον μετὰ τῶν δούλων αὐτοῦ· <span style="color:#b00e23">(24)</span>
  ἀρξαμένου δὲ αὐτοῦ συναίρειν προσηνέχθη αὐτῷ εἷς ὀφειλέτης μυρίων ταλάντων.
  <span style="color:#b00e23">(25)</span> μὴ ἔχοντος δὲ αὐτοῦ ἀποδοῦναι
  ἐκέλευσεν αὐτὸν ὁ κύριος πραθῆναι καὶ τὴν γυναῖκα καὶ τὰ τέκνα καὶ πάντα ὅσα
  ἔχει καὶ ἀποδοθῆναι. <span style="color:#b00e23">(26)</span> πεσὼν οὖν ὁ
  δοῦλος προσεκύνει αὐτῷ λέγων· Μακροθύμησον ἐπʼ ἐμοί, καὶ πάντα ἀποδώσω σοι.
  <span style="color:#b00e23">(27)</span> σπλαγχνισθεὶς δὲ ὁ κύριος τοῦ δούλου
  ἐκείνου ἀπέλυσεν αὐτόν, καὶ τὸ δάνειον ἀφῆκεν αὐτῷ. <span style=
  "color:#b00e23">(28)</span> ἐξελθὼν δὲ ὁ δοῦλος ἐκεῖνος εὗρεν ἕνα τῶν
  συνδούλων αὐτοῦ ὃς ὤφειλεν αὐτῷ ἑκατὸν δηνάρια, καὶ κρατήσας αὐτὸν ἔπνιγεν
  λέγων· Ἀπόδος εἴ τι ὀφείλεις. <span style="color:#b00e23">(29)</span> πεσὼν
  οὖν ὁ σύνδουλος αὐτοῦ παρεκάλει αὐτὸν λέγων· Μακροθύμησον ἐπʼ ἐμοί, καὶ
  ἀποδώσω σοι. <span style="color:#b00e23">(30)</span> ὁ δὲ οὐκ ἤθελεν, ἀλλὰ
  ἀπελθὼν ἔβαλεν αὐτὸν εἰς φυλακὴν ἕως οὗ ἀποδῷ τὸ ὀφειλόμενον. <span style=
  "color:#b00e23">(31)</span> ἰδόντες οὖν οἱ σύνδουλοι αὐτοῦ τὰ γενόμενα
  ἐλυπήθησαν σφόδρα, καὶ ἐλθόντες διεσάφησαν τῷ κυρίῳ ἑαυτῶν πάντα τὰ γενόμενα.
  <span style="color:#b00e23">(32)</span> τότε προσκαλεσάμενος αὐτὸν ὁ κύριος
  αὐτοῦ λέγει αὐτῷ· Δοῦλε πονηρέ, πᾶσαν τὴν ὀφειλὴν ἐκείνην ἀφῆκά σοι, ἐπεὶ
  παρεκάλεσάς με· <span style="color:#b00e23">(33)</span> οὐκ ἔδει καὶ σὲ
  ἐλεῆσαι τὸν σύνδουλόν σου, ὡς κἀγὼ σὲ ἠλέησα; <span style=
  "color:#b00e23">(34)</span> καὶ ὀργισθεὶς ὁ κύριος αὐτοῦ παρέδωκεν αὐτὸν τοῖς
  βασανισταῖς ἕως οὗ ἀποδῷ πᾶν τὸ ὀφειλόμενον. <span style=
  "color:#b00e23">(35)</span> Οὕτως καὶ ὁ πατήρ μου ὁ οὐράνιος ποιήσει ὑμῖν ἐὰν
  μὴ ἀφῆτε ἕκαστος τῷ ἀδελφῷ αὐτοῦ ἀπὸ τῶν καρδιῶν ὑμῶν.</p>

  <h3 id="gospel_of_st._matthew19">19</h3>

  <p><span style="color:#b00e23">(1)</span> Καὶ ἐγένετο ὅτε ἐτέλεσεν ὁ Ἰησοῦς
  τοὺς λόγους τούτους, μετῆρεν ἀπὸ τῆς Γαλιλαίας καὶ ἦλθεν εἰς τὰ ὅρια τῆς
  Ἰουδαίας πέραν τοῦ Ἰορδάνου. <span style="color:#b00e23">(2)</span> καὶ
  ἠκολούθησαν αὐτῷ ὄχλοι πολλοί, καὶ ἐθεράπευσεν αὐτοὺς ἐκεῖ. <span style=
  "color:#b00e23">(3)</span> Καὶ προσῆλθον αὐτῷ Φαρισαῖοι πειράζοντες αὐτὸν καὶ
  λέγοντες· Εἰ ἔξεστιν ἀνθρώπῳ ἀπολῦσαι τὴν γυναῖκα αὐτοῦ κατὰ πᾶσαν αἰτίαν;
  <span style="color:#b00e23">(4)</span> ὁ δὲ ἀποκριθεὶς εἶπεν· Οὐκ ἀνέγνωτε
  ὅτι ὁ κτίσας ἀπʼ ἀρχῆς ἄρσεν καὶ θῆλυ ἐποίησεν αὐτοὺς <span style=
  "color:#b00e23">(5)</span> καὶ εἶπεν· Ἕνεκα τούτου καταλείψει ἄνθρωπος τὸν
  πατέρα καὶ τὴν μητέρα καὶ κολληθήσεται τῇ γυναικὶ αὐτοῦ, καὶ ἔσονται οἱ δύο
  εἰς σάρκα μίαν; <span style="color:#b00e23">(6)</span> ὥστε οὐκέτι εἰσὶν δύο
  ἀλλὰ σὰρξ μία. ὃ οὖν ὁ θεὸς συνέζευξεν ἄνθρωπος μὴ χωριζέτω. <span style=
  "color:#b00e23">(7)</span> λέγουσιν αὐτῷ· Τί οὖν Μωϋσῆς ἐνετείλατο δοῦναι
  βιβλίον ἀποστασίου καὶ ἀπολῦσαι αὐτήν; <span style="color:#b00e23">(8)</span>
  λέγει αὐτοῖς ὅτι Μωϋσῆς πρὸς τὴν σκληροκαρδίαν ὑμῶν ἐπέτρεψεν ὑμῖν ἀπολῦσαι
  τὰς γυναῖκας ὑμῶν, ἀπʼ ἀρχῆς δὲ οὐ γέγονεν οὕτως. <span style=
  "color:#b00e23">(9)</span> λέγω δὲ ὑμῖν ὅτι ὃς ἂν ἀπολύσῃ τὴν γυναῖκα αὐτοῦ
  μὴ ἐπὶ πορνείᾳ καὶ γαμήσῃ ἄλλην μοιχᾶται καὶ ὁ ἀπολελυμένην γαμήσας μοιχᾶται.
  <span style="color:#b00e23">(10)</span> Λέγουσιν αὐτῷ οἱ μαθηταί· Εἰ οὕτως
  ἐστὶν ἡ αἰτία τοῦ ἀνθρώπου μετὰ τῆς γυναικός, οὐ συμφέρει γαμῆσαι.
  <span style="color:#b00e23">(11)</span> ὁ δὲ εἶπεν αὐτοῖς· Οὐ πάντες χωροῦσι
  τὸν λόγον τοῦτον ἀλλʼ οἷς δέδοται. <span style="color:#b00e23">(12)</span>
  εἰσὶν γὰρ εὐνοῦχοι οἵτινες ἐκ κοιλίας μητρὸς ἐγεννήθησαν οὕτως, καὶ εἰσὶν
  εὐνοῦχοι οἵτινες εὐνουχίσθησαν ὑπὸ τῶν ἀνθρώπων, καὶ εἰσὶν εὐνοῦχοι οἵτινες
  εὐνούχισαν ἑαυτοὺς διὰ τὴν βασιλείαν τῶν οὐρανῶν. ὁ δυνάμενος χωρεῖν χωρείτω.
  <span style="color:#b00e23">(13)</span> Τότε προσηνέχθησαν αὐτῷ παιδία ἵνα
  τὰς χεῖρας ἐπιθῇ αὐτοῖς καὶ προσεύξηται· οἱ δὲ μαθηταὶ ἐπετίμησαν αὐτοῖς.
  <span style="color:#b00e23">(14)</span> ὁ δὲ Ἰησοῦς εἶπεν· Ἄφετε τὰ παιδία
  καὶ μὴ κωλύετε αὐτὰ ἐλθεῖν πρός με, τῶν γὰρ τοιούτων ἐστὶν ἡ βασιλεία τῶν
  οὐρανῶν. <span style="color:#b00e23">(15)</span> καὶ ἐπιθεὶς τὰς χεῖρας
  αὐτοῖς ἐπορεύθη ἐκεῖθεν. <span style="color:#b00e23">(16)</span> Καὶ ἰδοὺ εἷς
  προσελθὼν αὐτῷ εἶπεν· Διδάσκαλε, τί ἀγαθὸν ποιήσω ἵνα σχῶ ζωὴν αἰώνιον;
  <span style="color:#b00e23">(17)</span> ὁ δὲ εἶπεν αὐτῷ· Τί με ἐρωτᾷς περὶ
  τοῦ ἀγαθοῦ; εἷς ἐστιν ὁ ἀγαθός· εἰ δὲ θέλεις εἰς τὴν ζωὴν εἰσελθεῖν, τήρησον
  τὰς ἐντολάς. <span style="color:#b00e23">(18)</span> λέγει αὐτῷ· Ποίας; ὁ δὲ
  Ἰησοῦς εἶπεν· Τὸ Οὐ φονεύσεις, Οὐ μοιχεύσεις, Οὐ κλέψεις, Οὐ
  ψευδομαρτυρήσεις, <span style="color:#b00e23">(19)</span> Τίμα τὸν πατέρα καὶ
  τὴν μητέρα, καὶ Ἀγαπήσεις τὸν πλησίον σου ὡς σεαυτόν. <span style=
  "color:#b00e23">(20)</span> λέγει αὐτῷ ὁ νεανίσκος· Πάντα ταῦτα ἐφύλαξα· τί
  ἔτι ὑστερῶ; <span style="color:#b00e23">(21)</span> ἔφη αὐτῷ ὁ Ἰησοῦς· Εἰ
  θέλεις τέλειος εἶναι, ὕπαγε πώλησόν σου τὰ ὑπάρχοντα καὶ δὸς πτωχοῖς, καὶ
  ἕξεις θησαυρὸν ἐν οὐρανοῖς, καὶ δεῦρο ἀκολούθει μοι. <span style=
  "color:#b00e23">(22)</span> ἀκούσας δὲ ὁ νεανίσκος τὸν λόγον ἀπῆλθεν
  λυπούμενος, ἦν γὰρ ἔχων κτήματα πολλά. <span style=
  "color:#b00e23">(23)</span> Ὁ δὲ Ἰησοῦς εἶπεν τοῖς μαθηταῖς αὐτοῦ· Ἀμὴν λέγω
  ὑμῖν ὅτι πλούσιος δυσκόλως εἰσελεύσεται εἰς τὴν βασιλείαν τῶν οὐρανῶν·
  <span style="color:#b00e23">(24)</span> πάλιν δὲ λέγω ὑμῖν, εὐκοπώτερόν ἐστιν
  κάμηλον διὰ τρυπήματος ῥαφίδος εἰσελθεῖν ἢ πλούσιον εἰς τὴν βασιλείαν τοῦ
  θεοῦ. <span style="color:#b00e23">(25)</span> ἀκούσαντες δὲ οἱ μαθηταὶ
  ἐξεπλήσσοντο σφόδρα λέγοντες· Τίς ἄρα δύναται σωθῆναι; <span style=
  "color:#b00e23">(26)</span> ἐμβλέψας δὲ ὁ Ἰησοῦς εἶπεν αὐτοῖς· Παρὰ ἀνθρώποις
  τοῦτο ἀδύνατόν ἐστιν, παρὰ δὲ θεῷ πάντα δυνατά. <span style=
  "color:#b00e23">(27)</span> Τότε ἀποκριθεὶς ὁ Πέτρος εἶπεν αὐτῷ· Ἰδοὺ ἡμεῖς
  ἀφήκαμεν πάντα καὶ ἠκολουθήσαμέν σοι· τί ἄρα ἔσται ἡμῖν; <span style=
  "color:#b00e23">(28)</span> ὁ δὲ Ἰησοῦς εἶπεν αὐτοῖς· Ἀμὴν λέγω ὑμῖν ὅτι
  ὑμεῖς οἱ ἀκολουθήσαντές μοι ἐν τῇ παλιγγενεσίᾳ, ὅταν καθίσῃ ὁ υἱὸς τοῦ
  ἀνθρώπου ἐπὶ θρόνου δόξης αὐτοῦ, καθήσεσθε καὶ ὑμεῖς ἐπὶ δώδεκα θρόνους
  κρίνοντες τὰς δώδεκα φυλὰς τοῦ Ἰσραήλ. <span style=
  "color:#b00e23">(29)</span> καὶ πᾶς ὅστις ἀφῆκεν οἰκίας ἢ ἀδελφοὺς ἢ ἀδελφὰς
  ἢ πατέρα ἢ μητέρα ἢ γυναῖκα ἢ τέκνα ἢ ἀγροὺς ἕνεκεν τοῦ ὀνόματός μου,
  ἑκατονταπλασίονα λήμψεται καὶ ζωὴν αἰώνιον κληρονομήσει. <span style=
  "color:#b00e23">(30)</span> πολλοὶ δὲ ἔσονται πρῶτοι ἔσχατοι καὶ ἔσχατοι
  πρῶτοι.</p>

  <h3 id="gospel_of_st._matthew20">20</h3>

  <p><span style="color:#b00e23">(1)</span> Ὁμοία γάρ ἐστιν ἡ βασιλεία τῶν
  οὐρανῶν ἀνθρώπῳ οἰκοδεσπότῃ ὅστις ἐξῆλθεν ἅμα πρωῒ μισθώσασθαι ἐργάτας εἰς
  τὸν ἀμπελῶνα αὐτοῦ. <span style="color:#b00e23">(2)</span> συμφωνήσας δὲ μετὰ
  τῶν ἐργατῶν ἐκ δηναρίου τὴν ἡμέραν ἀπέστειλεν αὐτοὺς εἰς τὸν ἀμπελῶνα αὐτοῦ.
  <span style="color:#b00e23">(3)</span> καὶ ἐξελθὼν περὶ τρίτην ὥραν εἶδεν
  ἄλλους ἑστῶτας ἐν τῇ ἀγορᾷ ἀργούς· <span style="color:#b00e23">(4)</span> καὶ
  ἐκείνοις εἶπεν· Ὑπάγετε καὶ ὑμεῖς εἰς τὸν ἀμπελῶνα, καὶ ὃ ἐὰν ᾖ δίκαιον δώσω
  ὑμῖν· <span style="color:#b00e23">(5)</span> οἱ δὲ ἀπῆλθον. πάλιν ἐξελθὼν
  περὶ ἕκτην καὶ ἐνάτην ὥραν ἐποίησεν ὡσαύτως. <span style=
  "color:#b00e23">(6)</span> περὶ δὲ τὴν ἑνδεκάτην ἐξελθὼν εὗρεν ἄλλους
  ἑστῶτας, καὶ λέγει αὐτοῖς· Τί ὧδε ἑστήκατε ὅλην τὴν ἡμέραν ἀργοί;
  <span style="color:#b00e23">(7)</span> λέγουσιν αὐτῷ· Ὅτι οὐδεὶς ἡμᾶς
  ἐμισθώσατο. λέγει αὐτοῖς· Ὑπάγετε καὶ ὑμεῖς εἰς τὸν ἀμπελῶνα. <span style=
  "color:#b00e23">(8)</span> ὀψίας δὲ γενομένης λέγει ὁ κύριος τοῦ ἀμπελῶνος τῷ
  ἐπιτρόπῳ αὐτοῦ· Κάλεσον τοὺς ἐργάτας καὶ ἀπόδος αὐτοῖς τὸν μισθὸν ἀρξάμενος
  ἀπὸ τῶν ἐσχάτων ἕως τῶν πρώτων. <span style="color:#b00e23">(9)</span> καὶ
  ἐλθόντες οἱ περὶ τὴν ἑνδεκάτην ὥραν ἔλαβον ἀνὰ δηνάριον. <span style=
  "color:#b00e23">(10)</span> καὶ ἐλθόντες οἱ πρῶτοι ἐνόμισαν ὅτι πλεῖον
  λήμψονται· καὶ ἔλαβον τὸ ἀνὰ δηνάριον καὶ αὐτοί. <span style=
  "color:#b00e23">(11)</span> λαβόντες δὲ ἐγόγγυζον κατὰ τοῦ οἰκοδεσπότου
  <span style="color:#b00e23">(12)</span> λέγοντες· Οὗτοι οἱ ἔσχατοι μίαν ὥραν
  ἐποίησαν, καὶ ἴσους αὐτοὺς ἡμῖν ἐποίησας τοῖς βαστάσασι τὸ βάρος τῆς ἡμέρας
  καὶ τὸν καύσωνα. <span style="color:#b00e23">(13)</span> ὁ δὲ ἀποκριθεὶς ἑνὶ
  αὐτῶν εἶπεν· Ἑταῖρε, οὐκ ἀδικῶ σε· οὐχὶ δηναρίου συνεφώνησάς μοι;
  <span style="color:#b00e23">(14)</span> ἆρον τὸ σὸν καὶ ὕπαγε· θέλω δὲ τούτῳ
  τῷ ἐσχάτῳ δοῦναι ὡς καὶ σοί· <span style="color:#b00e23">(15)</span> οὐκ
  ἔξεστίν μοι ὃ θέλω ποιῆσαι ἐν τοῖς ἐμοῖς; ἢ ὁ ὀφθαλμός σου πονηρός ἐστιν ὅτι
  ἐγὼ ἀγαθός εἰμι; <span style="color:#b00e23">(16)</span> οὕτως ἔσονται οἱ
  ἔσχατοι πρῶτοι καὶ οἱ πρῶτοι ἔσχατοι. <span style="color:#b00e23">(17)</span>
  Καὶ ἀναβαίνων ὁ Ἰησοῦς εἰς Ἱεροσόλυμα παρέλαβεν τοὺς δώδεκα μαθητὰς κατʼ
  ἰδίαν, καὶ ἐν τῇ ὁδῷ εἶπεν αὐτοῖς· <span style="color:#b00e23">(18)</span>
  Ἰδοὺ ἀναβαίνομεν εἰς Ἱεροσόλυμα, καὶ ὁ υἱὸς τοῦ ἀνθρώπου παραδοθήσεται τοῖς
  ἀρχιερεῦσιν καὶ γραμματεῦσιν, καὶ κατακρινοῦσιν αὐτὸν θανάτῳ, <span style=
  "color:#b00e23">(19)</span> καὶ παραδώσουσιν αὐτὸν τοῖς ἔθνεσιν εἰς τὸ
  ἐμπαῖξαι καὶ μαστιγῶσαι καὶ σταυρῶσαι, καὶ τῇ τρίτῃ ἡμέρᾳ ἐγερθήσεται.
  <span style="color:#b00e23">(20)</span> Τότε προσῆλθεν αὐτῷ ἡ μήτηρ τῶν υἱῶν
  Ζεβεδαίου μετὰ τῶν υἱῶν αὐτῆς προσκυνοῦσα καὶ αἰτοῦσά τι παρʼ αὐτοῦ.
  <span style="color:#b00e23">(21)</span> ὁ δὲ εἶπεν αὐτῇ· Τί θέλεις; λέγει
  αὐτῷ· Εἰπὲ ἵνα καθίσωσιν οὗτοι οἱ δύο υἱοί μου εἷς ἐκ δεξιῶν σου καὶ εἷς ἐξ
  εὐωνύμων σου ἐν τῇ βασιλείᾳ σου. <span style="color:#b00e23">(22)</span>
  ἀποκριθεὶς δὲ ὁ Ἰησοῦς εἶπεν· Οὐκ οἴδατε τί αἰτεῖσθε· δύνασθε πιεῖν τὸ
  ποτήριον ὃ ἐγὼ μέλλω πίνειν; λέγουσιν αὐτῷ· Δυνάμεθα. <span style=
  "color:#b00e23">(23)</span> λέγει αὐτοῖς· Τὸ μὲν ποτήριόν μου πίεσθε, τὸ δὲ
  καθίσαι ἐκ δεξιῶν μου καὶ ἐξ εὐωνύμων οὐκ ἔστιν ἐμὸν δοῦναι, ἀλλʼ οἷς
  ἡτοίμασται ὑπὸ τοῦ πατρός μου. <span style="color:#b00e23">(24)</span> Καὶ
  ἀκούσαντες οἱ δέκα ἠγανάκτησαν περὶ τῶν δύο ἀδελφῶν. <span style=
  "color:#b00e23">(25)</span> ὁ δὲ Ἰησοῦς προσκαλεσάμενος αὐτοὺς εἶπεν· Οἴδατε
  ὅτι οἱ ἄρχοντες τῶν ἐθνῶν κατακυριεύουσιν αὐτῶν καὶ οἱ μεγάλοι
  κατεξουσιάζουσιν αὐτῶν. <span style="color:#b00e23">(26)</span> οὐχ οὕτως
  ἔσται ἐν ὑμῖν· ἀλλʼ ὃς ἂν θέλῃ ἐν ὑμῖν μέγας γενέσθαι ἔσται ὑμῶν διάκονος,
  <span style="color:#b00e23">(27)</span> καὶ ὃς ἂν θέλῃ ἐν ὑμῖν εἶναι πρῶτος
  ἔσται ὑμῶν δοῦλος· <span style="color:#b00e23">(28)</span> ὥσπερ ὁ υἱὸς τοῦ
  ἀνθρώπου οὐκ ἦλθεν διακονηθῆναι ἀλλὰ διακονῆσαι καὶ δοῦναι τὴν ψυχὴν αὐτοῦ
  λύτρον ἀντὶ πολλῶν. <span style="color:#b00e23">(29)</span> Καὶ ἐκπορευομένων
  αὐτῶν ἀπὸ Ἰεριχὼ ἠκολούθησεν αὐτῷ ὄχλος πολύς. <span style=
  "color:#b00e23">(30)</span> καὶ ἰδοὺ δύο τυφλοὶ καθήμενοι παρὰ τὴν ὁδόν,
  ἀκούσαντες ὅτι Ἰησοῦς παράγει, ἔκραξαν λέγοντες· Κύριε, ἐλέησον ἡμᾶς, υἱὸς
  Δαυίδ. <span style="color:#b00e23">(31)</span> ὁ δὲ ὄχλος ἐπετίμησεν αὐτοῖς
  ἵνα σιωπήσωσιν· οἱ δὲ μεῖζον ἔκραξαν λέγοντες· Κύριε, ἐλέησον ἡμᾶς, υἱὸς
  Δαυίδ. <span style="color:#b00e23">(32)</span> καὶ στὰς ὁ Ἰησοῦς ἐφώνησεν
  αὐτοὺς καὶ εἶπεν· Τί θέλετε ποιήσω ὑμῖν; <span style=
  "color:#b00e23">(33)</span> λέγουσιν αὐτῷ· Κύριε, ἵνα ἀνοιγῶσιν οἱ ὀφθαλμοὶ
  ἡμῶν. <span style="color:#b00e23">(34)</span> σπλαγχνισθεὶς δὲ ὁ Ἰησοῦς ἥψατο
  τῶν ὀμμάτων αὐτῶν, καὶ εὐθέως ἀνέβλεψαν καὶ ἠκολούθησαν αὐτῷ.</p>

  <h3 id="gospel_of_st._matthew21">21</h3>

  <p><span style="color:#b00e23">(1)</span> Καὶ ὅτε ἤγγισαν εἰς Ἱεροσόλυμα καὶ
  ἦλθον εἰς Βηθφαγὴ εἰς τὸ Ὄρος τῶν Ἐλαιῶν, τότε Ἰησοῦς ἀπέστειλεν δύο μαθητὰς
  <span style="color:#b00e23">(2)</span> λέγων αὐτοῖς· Πορεύεσθε εἰς τὴν κώμην
  τὴν κατέναντι ὑμῶν, καὶ εὐθέως εὑρήσετε ὄνον δεδεμένην καὶ πῶλον μετʼ αὐτῆς·
  λύσαντες ἀγάγετέ μοι. <span style="color:#b00e23">(3)</span> καὶ ἐάν τις ὑμῖν
  εἴπῃ τι, ἐρεῖτε ὅτι Ὁ κύριος αὐτῶν χρείαν ἔχει· εὐθὺς δὲ ἀποστελεῖ αὐτούς.
  <span style="color:#b00e23">(4)</span> Τοῦτο δὲ γέγονεν ἵνα πληρωθῇ τὸ ῥηθὲν
  διὰ τοῦ προφήτου λέγοντος· <span style="color:#b00e23">(5)</span> Εἴπατε τῇ
  θυγατρὶ Σιών· Ἰδοὺ ὁ βασιλεύς σου ἔρχεταί σοι πραῢς καὶ ἐπιβεβηκὼς ἐπὶ ὄνον
  καὶ ἐπὶ πῶλον υἱὸν ὑποζυγίου. <span style="color:#b00e23">(6)</span>
  πορευθέντες δὲ οἱ μαθηταὶ καὶ ποιήσαντες καθὼς συνέταξεν αὐτοῖς ὁ Ἰησοῦς
  <span style="color:#b00e23">(7)</span> ἤγαγον τὴν ὄνον καὶ τὸν πῶλον, καὶ
  ἐπέθηκαν ἐπʼ αὐτῶν τὰ ἱμάτια, καὶ ἐπεκάθισεν ἐπάνω αὐτῶν. <span style=
  "color:#b00e23">(8)</span> ὁ δὲ πλεῖστος ὄχλος ἔστρωσαν ἑαυτῶν τὰ ἱμάτια ἐν
  τῇ ὁδῷ, ἄλλοι δὲ ἔκοπτον κλάδους ἀπὸ τῶν δένδρων καὶ ἐστρώννυον ἐν τῇ ὁδῷ.
  <span style="color:#b00e23">(9)</span> οἱ δὲ ὄχλοι οἱ προάγοντες αὐτὸν καὶ οἱ
  ἀκολουθοῦντες ἔκραζον λέγοντες· Ὡσαννὰ τῷ υἱῷ Δαυίδ· Εὐλογημένος ὁ ἐρχόμενος
  ἐν ὀνόματι κυρίου· Ὡσαννὰ ἐν τοῖς ὑψίστοις. <span style=
  "color:#b00e23">(10)</span> καὶ εἰσελθόντος αὐτοῦ εἰς Ἱεροσόλυμα ἐσείσθη πᾶσα
  ἡ πόλις λέγουσα· Τίς ἐστιν οὗτος; <span style="color:#b00e23">(11)</span> οἱ
  δὲ ὄχλοι ἔλεγον· Οὗτός ἐστιν ὁ προφήτης Ἰησοῦς ὁ ἀπὸ Ναζαρὲθ τῆς Γαλιλαίας.
  <span style="color:#b00e23">(12)</span> Καὶ εἰσῆλθεν Ἰησοῦς εἰς τὸ ἱερόν, καὶ
  ἐξέβαλεν πάντας τοὺς πωλοῦντας καὶ ἀγοράζοντας ἐν τῷ ἱερῷ καὶ τὰς τραπέζας
  τῶν κολλυβιστῶν κατέστρεψεν καὶ τὰς καθέδρας τῶν πωλούντων τὰς περιστεράς,
  <span style="color:#b00e23">(13)</span> καὶ λέγει αὐτοῖς· Γέγραπται· Ὁ οἶκός
  μου οἶκος προσευχῆς κληθήσεται, ὑμεῖς δὲ αὐτὸν ποιεῖτε σπήλαιον λῃστῶν.
  <span style="color:#b00e23">(14)</span> Καὶ προσῆλθον αὐτῷ τυφλοὶ καὶ χωλοὶ
  ἐν τῷ ἱερῷ, καὶ ἐθεράπευσεν αὐτούς. <span style="color:#b00e23">(15)</span>
  ἰδόντες δὲ οἱ ἀρχιερεῖς καὶ οἱ γραμματεῖς τὰ θαυμάσια ἃ ἐποίησεν καὶ τοὺς
  παῖδας τοὺς κράζοντας ἐν τῷ ἱερῷ καὶ λέγοντας· Ὡσαννὰ τῷ υἱῷ Δαυίδ,
  ἠγανάκτησαν <span style="color:#b00e23">(16)</span> καὶ εἶπαν αὐτῷ· Ἀκούεις
  τί οὗτοι λέγουσιν; ὁ δὲ Ἰησοῦς λέγει αὐτοῖς· Ναί. οὐδέποτε ἀνέγνωτε ὅτι Ἐκ
  στόματος νηπίων καὶ θηλαζόντων κατηρτίσω αἶνον; <span style=
  "color:#b00e23">(17)</span> καὶ καταλιπὼν αὐτοὺς ἐξῆλθεν ἔξω τῆς πόλεως εἰς
  Βηθανίαν, καὶ ηὐλίσθη ἐκεῖ. <span style="color:#b00e23">(18)</span> Πρωῒ δὲ
  ἐπανάγων εἰς τὴν πόλιν ἐπείνασεν. <span style="color:#b00e23">(19)</span> καὶ
  ἰδὼν συκῆν μίαν ἐπὶ τῆς ὁδοῦ ἦλθεν ἐπʼ αὐτήν, καὶ οὐδὲν εὗρεν ἐν αὐτῇ εἰ μὴ
  φύλλα μόνον, καὶ λέγει αὐτῇ· Μηκέτι ἐκ σοῦ καρπὸς γένηται εἰς τὸν αἰῶνα· καὶ
  ἐξηράνθη παραχρῆμα ἡ συκῆ. <span style="color:#b00e23">(20)</span> καὶ
  ἰδόντες οἱ μαθηταὶ ἐθαύμασαν λέγοντες· Πῶς παραχρῆμα ἐξηράνθη ἡ συκῆ;
  <span style="color:#b00e23">(21)</span> ἀποκριθεὶς δὲ ὁ Ἰησοῦς εἶπεν αὐτοῖς·
  Ἀμὴν λέγω ὑμῖν, ἐὰν ἔχητε πίστιν καὶ μὴ διακριθῆτε, οὐ μόνον τὸ τῆς συκῆς
  ποιήσετε, ἀλλὰ κἂν τῷ ὄρει τούτῳ εἴπητε· Ἄρθητι καὶ βλήθητι εἰς τὴν θάλασσαν,
  γενήσεται· <span style="color:#b00e23">(22)</span> καὶ πάντα ὅσα ἂν αἰτήσητε
  ἐν τῇ προσευχῇ πιστεύοντες λήμψεσθε. <span style="color:#b00e23">(23)</span>
  Καὶ ἐλθόντος αὐτοῦ εἰς τὸ ἱερὸν προσῆλθον αὐτῷ διδάσκοντι οἱ ἀρχιερεῖς καὶ οἱ
  πρεσβύτεροι τοῦ λαοῦ λέγοντες· Ἐν ποίᾳ ἐξουσίᾳ ταῦτα ποιεῖς; καὶ τίς σοι
  ἔδωκεν τὴν ἐξουσίαν ταύτην; <span style="color:#b00e23">(24)</span>
  ἀποκριθεὶς δὲ ὁ Ἰησοῦς εἶπεν αὐτοῖς· Ἐρωτήσω ὑμᾶς κἀγὼ λόγον ἕνα, ὃν ἐὰν
  εἴπητέ μοι κἀγὼ ὑμῖν ἐρῶ ἐν ποίᾳ ἐξουσίᾳ ταῦτα ποιῶ· <span style=
  "color:#b00e23">(25)</span> τὸ βάπτισμα τὸ Ἰωάννου πόθεν ἦν; ἐξ οὐρανοῦ ἢ ἐξ
  ἀνθρώπων; οἱ δὲ διελογίζοντο ἐν ἑαυτοῖς λέγοντες· Ἐὰν εἴπωμεν· Ἐξ οὐρανοῦ,
  ἐρεῖ ἡμῖν· Διὰ τί οὖν οὐκ ἐπιστεύσατε αὐτῷ; <span style=
  "color:#b00e23">(26)</span> ἐὰν δὲ εἴπωμεν· Ἐξ ἀνθρώπων, φοβούμεθα τὸν ὄχλον,
  πάντες γὰρ ὡς προφήτην ἔχουσιν τὸν Ἰωάννην. <span style=
  "color:#b00e23">(27)</span> καὶ ἀποκριθέντες τῷ Ἰησοῦ εἶπαν· Οὐκ οἴδαμεν. ἔφη
  αὐτοῖς καὶ αὐτός· Οὐδὲ ἐγὼ λέγω ὑμῖν ἐν ποίᾳ ἐξουσίᾳ ταῦτα ποιῶ. <span style=
  "color:#b00e23">(28)</span> Τί δὲ ὑμῖν δοκεῖ; ἄνθρωπος εἶχεν τέκνα δύο.
  προσελθὼν τῷ πρώτῳ εἶπεν· Τέκνον, ὕπαγε σήμερον ἐργάζου ἐν τῷ ἀμπελῶνι.
  <span style="color:#b00e23">(29)</span> ὁ δὲ ἀποκριθεὶς εἶπεν· Οὐ θέλω·
  ὕστερον δὲ μεταμεληθεὶς ἀπῆλθεν. <span style="color:#b00e23">(30)</span>
  προσελθὼν δὲ τῷ δευτέρῳ εἶπεν ὡσαύτως· ὁ δὲ ἀποκριθεὶς εἶπεν· Ἐγώ, κύριε· καὶ
  οὐκ ἀπῆλθεν. <span style="color:#b00e23">(31)</span> τίς ἐκ τῶν δύο ἐποίησεν
  τὸ θέλημα τοῦ πατρός; λέγουσιν· Ὁ πρῶτος. λέγει αὐτοῖς ὁ Ἰησοῦς· Ἀμὴν λέγω
  ὑμῖν ὅτι οἱ τελῶναι καὶ αἱ πόρναι προάγουσιν ὑμᾶς εἰς τὴν βασιλείαν τοῦ θεοῦ.
  <span style="color:#b00e23">(32)</span> ἦλθεν γὰρ Ἰωάννης πρὸς ὑμᾶς ἐν ὁδῷ
  δικαιοσύνης, καὶ οὐκ ἐπιστεύσατε αὐτῷ· οἱ δὲ τελῶναι καὶ αἱ πόρναι ἐπίστευσαν
  αὐτῷ· ὑμεῖς δὲ ἰδόντες οὐδὲ μετεμελήθητε ὕστερον τοῦ πιστεῦσαι αὐτῷ.
  <span style="color:#b00e23">(33)</span> Ἄλλην παραβολὴν ἀκούσατε. Ἄνθρωπος ἦν
  οἰκοδεσπότης ὅστις ἐφύτευσεν ἀμπελῶνα καὶ φραγμὸν αὐτῷ περιέθηκεν καὶ ὤρυξεν
  ἐν αὐτῷ ληνὸν καὶ ᾠκοδόμησεν πύργον, καὶ ἐξέδετο αὐτὸν γεωργοῖς, καὶ
  ἀπεδήμησεν. <span style="color:#b00e23">(34)</span> ὅτε δὲ ἤγγισεν ὁ καιρὸς
  τῶν καρπῶν, ἀπέστειλεν τοὺς δούλους αὐτοῦ πρὸς τοὺς γεωργοὺς λαβεῖν τοὺς
  καρποὺς αὐτοῦ. <span style="color:#b00e23">(35)</span> καὶ λαβόντες οἱ
  γεωργοὶ τοὺς δούλους αὐτοῦ ὃν μὲν ἔδειραν, ὃν δὲ ἀπέκτειναν, ὃν δὲ
  ἐλιθοβόλησαν. <span style="color:#b00e23">(36)</span> πάλιν ἀπέστειλεν ἄλλους
  δούλους πλείονας τῶν πρώτων, καὶ ἐποίησαν αὐτοῖς ὡσαύτως. <span style=
  "color:#b00e23">(37)</span> ὕστερον δὲ ἀπέστειλεν πρὸς αὐτοὺς τὸν υἱὸν αὐτοῦ
  λέγων· Ἐντραπήσονται τὸν υἱόν μου. <span style="color:#b00e23">(38)</span> οἱ
  δὲ γεωργοὶ ἰδόντες τὸν υἱὸν εἶπον ἐν ἑαυτοῖς· Οὗτός ἐστιν ὁ κληρονόμος· δεῦτε
  ἀποκτείνωμεν αὐτὸν καὶ σχῶμεν τὴν κληρονομίαν αὐτοῦ· <span style=
  "color:#b00e23">(39)</span> καὶ λαβόντες αὐτὸν ἐξέβαλον ἔξω τοῦ ἀμπελῶνος καὶ
  ἀπέκτειναν. <span style="color:#b00e23">(40)</span> ὅταν οὖν ἔλθῃ ὁ κύριος
  τοῦ ἀμπελῶνος, τί ποιήσει τοῖς γεωργοῖς ἐκείνοις; <span style=
  "color:#b00e23">(41)</span> λέγουσιν αὐτῷ· Κακοὺς κακῶς ἀπολέσει αὐτούς, καὶ
  τὸν ἀμπελῶνα ἐκδώσεται ἄλλοις γεωργοῖς, οἵτινες ἀποδώσουσιν αὐτῷ τοὺς καρποὺς
  ἐν τοῖς καιροῖς αὐτῶν. <span style="color:#b00e23">(42)</span> Λέγει αὐτοῖς ὁ
  Ἰησοῦς· Οὐδέποτε ἀνέγνωτε ἐν ταῖς γραφαῖς· Λίθον ὃν ἀπεδοκίμασαν οἱ
  οἰκοδομοῦντες οὗτος ἐγενήθη εἰς κεφαλὴν γωνίας· παρὰ κυρίου ἐγένετο αὕτη, καὶ
  ἔστιν θαυμαστὴ ἐν ὀφθαλμοῖς ἡμῶν; <span style="color:#b00e23">(43)</span> διὰ
  τοῦτο λέγω ὑμῖν ὅτι ἀρθήσεται ἀφʼ ὑμῶν ἡ βασιλεία τοῦ θεοῦ καὶ δοθήσεται
  ἔθνει ποιοῦντι τοὺς καρποὺς αὐτῆς. <span style="color:#b00e23">(44)</span>
  Καὶ ὁ πεσὼν ἐπὶ τὸν λίθον τοῦτον συνθλασθήσεται· ἐφʼ ὃν δʼ ἂν πέσῃ λικμήσει
  αὐτόν. <span style="color:#b00e23">(45)</span> Καὶ ἀκούσαντες οἱ ἀρχιερεῖς
  καὶ οἱ Φαρισαῖοι τὰς παραβολὰς αὐτοῦ ἔγνωσαν ὅτι περὶ αὐτῶν λέγει·
  <span style="color:#b00e23">(46)</span> καὶ ζητοῦντες αὐτὸν κρατῆσαι
  ἐφοβήθησαν τοὺς ὄχλους, ἐπεὶ εἰς προφήτην αὐτὸν εἶχον.</p>

  <h3 id="gospel_of_st._matthew22">22</h3>

  <p><span style="color:#b00e23">(1)</span> Καὶ ἀποκριθεὶς ὁ Ἰησοῦς πάλιν εἶπεν
  ἐν παραβολαῖς αὐτοῖς λέγων· <span style="color:#b00e23">(2)</span> Ὡμοιώθη ἡ
  βασιλεία τῶν οὐρανῶν ἀνθρώπῳ βασιλεῖ, ὅστις ἐποίησεν γάμους τῷ υἱῷ αὐτοῦ.
  <span style="color:#b00e23">(3)</span> καὶ ἀπέστειλεν τοὺς δούλους αὐτοῦ
  καλέσαι τοὺς κεκλημένους εἰς τοὺς γάμους, καὶ οὐκ ἤθελον ἐλθεῖν. <span style=
  "color:#b00e23">(4)</span> πάλιν ἀπέστειλεν ἄλλους δούλους λέγων· Εἴπατε τοῖς
  κεκλημένοις· Ἰδοὺ τὸ ἄριστόν μου ἡτοίμακα, οἱ ταῦροί μου καὶ τὰ σιτιστὰ
  τεθυμένα, καὶ πάντα ἕτοιμα· δεῦτε εἰς τοὺς γάμους. <span style=
  "color:#b00e23">(5)</span> οἱ δὲ ἀμελήσαντες ἀπῆλθον, ὃς μὲν εἰς τὸν ἴδιον
  ἀγρόν, ὃς δὲ ἐπὶ τὴν ἐμπορίαν αὐτοῦ· <span style="color:#b00e23">(6)</span>
  οἱ δὲ λοιποὶ κρατήσαντες τοὺς δούλους αὐτοῦ ὕβρισαν καὶ ἀπέκτειναν.
  <span style="color:#b00e23">(7)</span> ὁ δὲ βασιλεὺς ὠργίσθη, καὶ πέμψας τὰ
  στρατεύματα αὐτοῦ ἀπώλεσεν τοὺς φονεῖς ἐκείνους καὶ τὴν πόλιν αὐτῶν
  ἐνέπρησεν. <span style="color:#b00e23">(8)</span> τότε λέγει τοῖς δούλοις
  αὐτοῦ· Ὁ μὲν γάμος ἕτοιμός ἐστιν, οἱ δὲ κεκλημένοι οὐκ ἦσαν ἄξιοι·
  <span style="color:#b00e23">(9)</span> πορεύεσθε οὖν ἐπὶ τὰς διεξόδους τῶν
  ὁδῶν, καὶ ὅσους ἐὰν εὕρητε καλέσατε εἰς τοὺς γάμους. <span style=
  "color:#b00e23">(10)</span> καὶ ἐξελθόντες οἱ δοῦλοι ἐκεῖνοι εἰς τὰς ὁδοὺς
  συνήγαγον πάντας οὓς εὗρον, πονηρούς τε καὶ ἀγαθούς· καὶ ἐπλήσθη ὁ γάμος
  ἀνακειμένων. <span style="color:#b00e23">(11)</span> εἰσελθὼν δὲ ὁ βασιλεὺς
  θεάσασθαι τοὺς ἀνακειμένους εἶδεν ἐκεῖ ἄνθρωπον οὐκ ἐνδεδυμένον ἔνδυμα γάμου·
  <span style="color:#b00e23">(12)</span> καὶ λέγει αὐτῷ· Ἑταῖρε, πῶς εἰσῆλθες
  ὧδε μὴ ἔχων ἔνδυμα γάμου; ὁ δὲ ἐφιμώθη. <span style=
  "color:#b00e23">(13)</span> τότε ὁ βασιλεὺς εἶπεν τοῖς διακόνοις· Δήσαντες
  αὐτοῦ πόδας καὶ χεῖρας ἐκβάλετε αὐτὸν εἰς τὸ σκότος τὸ ἐξώτερον· ἐκεῖ ἔσται ὁ
  κλαυθμὸς καὶ ὁ βρυγμὸς τῶν ὀδόντων. <span style="color:#b00e23">(14)</span>
  πολλοὶ γάρ εἰσιν κλητοὶ ὀλίγοι δὲ ἐκλεκτοί. <span style=
  "color:#b00e23">(15)</span> Τότε πορευθέντες οἱ Φαρισαῖοι συμβούλιον ἔλαβον
  ὅπως αὐτὸν παγιδεύσωσιν ἐν λόγῳ. <span style="color:#b00e23">(16)</span> καὶ
  ἀποστέλλουσιν αὐτῷ τοὺς μαθητὰς αὐτῶν μετὰ τῶν Ἡρῳδιανῶν λέγοντες· Διδάσκαλε,
  οἴδαμεν ὅτι ἀληθὴς εἶ καὶ τὴν ὁδὸν τοῦ θεοῦ ἐν ἀληθείᾳ διδάσκεις, καὶ οὐ
  μέλει σοι περὶ οὐδενός, οὐ γὰρ βλέπεις εἰς πρόσωπον ἀνθρώπων· <span style=
  "color:#b00e23">(17)</span> εἰπὸν οὖν ἡμῖν τί σοι δοκεῖ· ἔξεστιν δοῦναι
  κῆνσον Καίσαρι ἢ οὔ; <span style="color:#b00e23">(18)</span> γνοὺς δὲ ὁ
  Ἰησοῦς τὴν πονηρίαν αὐτῶν εἶπεν· Τί με πειράζετε, ὑποκριταί; <span style=
  "color:#b00e23">(19)</span> ἐπιδείξατέ μοι τὸ νόμισμα τοῦ κήνσου. οἱ δὲ
  προσήνεγκαν αὐτῷ δηνάριον. <span style="color:#b00e23">(20)</span> καὶ λέγει
  αὐτοῖς· Τίνος ἡ εἰκὼν αὕτη καὶ ἡ ἐπιγραφή; <span style=
  "color:#b00e23">(21)</span> λέγουσιν αὐτῷ· Καίσαρος. τότε λέγει αὐτοῖς·
  Ἀπόδοτε οὖν τὰ Καίσαρος Καίσαρι καὶ τὰ τοῦ θεοῦ τῷ θεῷ. <span style=
  "color:#b00e23">(22)</span> καὶ ἀκούσαντες ἐθαύμασαν, καὶ ἀφέντες αὐτὸν
  ἀπῆλθαν. <span style="color:#b00e23">(23)</span> Ἐν ἐκείνῃ τῇ ἡμέρᾳ προσῆλθον
  αὐτῷ Σαδδουκαῖοι, λέγοντες μὴ εἶναι ἀνάστασιν, καὶ ἐπηρώτησαν αὐτὸν
  <span style="color:#b00e23">(24)</span> λέγοντες· Διδάσκαλε, Μωϋσῆς εἶπεν·
  Ἐάν τις ἀποθάνῃ μὴ ἔχων τέκνα, ἐπιγαμβρεύσει ὁ ἀδελφὸς αὐτοῦ τὴν γυναῖκα
  αὐτοῦ καὶ ἀναστήσει σπέρμα τῷ ἀδελφῷ αὐτοῦ. <span style=
  "color:#b00e23">(25)</span> ἦσαν δὲ παρʼ ἡμῖν ἑπτὰ ἀδελφοί· καὶ ὁ πρῶτος
  γήμας ἐτελεύτησεν, καὶ μὴ ἔχων σπέρμα ἀφῆκεν τὴν γυναῖκα αὐτοῦ τῷ ἀδελφῷ
  αὐτοῦ· <span style="color:#b00e23">(26)</span> ὁμοίως καὶ ὁ δεύτερος καὶ ὁ
  τρίτος, ἕως τῶν ἑπτά· <span style="color:#b00e23">(27)</span> ὕστερον δὲ
  πάντων ἀπέθανεν ἡ γυνή. <span style="color:#b00e23">(28)</span> ἐν τῇ
  ἀναστάσει οὖν τίνος τῶν ἑπτὰ ἔσται γυνή; πάντες γὰρ ἔσχον αὐτήν. <span style=
  "color:#b00e23">(29)</span> Ἀποκριθεὶς δὲ ὁ Ἰησοῦς εἶπεν αὐτοῖς· Πλανᾶσθε μὴ
  εἰδότες τὰς γραφὰς μηδὲ τὴν δύναμιν τοῦ θεοῦ· <span style=
  "color:#b00e23">(30)</span> ἐν γὰρ τῇ ἀναστάσει οὔτε γαμοῦσιν οὔτε
  γαμίζονται, ἀλλʼ ὡς ἄγγελοι θεοῦ ἐν τῷ οὐρανῷ εἰσιν· <span style=
  "color:#b00e23">(31)</span> περὶ δὲ τῆς ἀναστάσεως τῶν νεκρῶν οὐκ ἀνέγνωτε τὸ
  ῥηθὲν ὑμῖν ὑπὸ τοῦ θεοῦ λέγοντος· <span style="color:#b00e23">(32)</span> Ἐγώ
  εἰμι ὁ θεὸς Ἀβραὰμ καὶ ὁ θεὸς Ἰσαὰκ καὶ ὁ θεὸς Ἰακώβ; οὐκ ἔστιν ὁ θεὸς νεκρῶν
  ἀλλὰ ζώντων. <span style="color:#b00e23">(33)</span> καὶ ἀκούσαντες οἱ ὄχλοι
  ἐξεπλήσσοντο ἐπὶ τῇ διδαχῇ αὐτοῦ. <span style="color:#b00e23">(34)</span> Οἱ
  δὲ Φαρισαῖοι ἀκούσαντες ὅτι ἐφίμωσεν τοὺς Σαδδουκαίους συνήχθησαν ἐπὶ τὸ
  αὐτό. <span style="color:#b00e23">(35)</span> καὶ ἐπηρώτησεν εἷς ἐξ αὐτῶν
  νομικὸς πειράζων αὐτόν· <span style="color:#b00e23">(36)</span> Διδάσκαλε,
  ποία ἐντολὴ μεγάλη ἐν τῷ νόμῳ; <span style="color:#b00e23">(37)</span> ὁ δὲ
  ἔφη αὐτῷ· Ἀγαπήσεις κύριον τὸν θεόν σου ἐν ὅλῃ τῇ καρδίᾳ σου καὶ ἐν ὅλῃ τῇ
  ψυχῇ σου καὶ ἐν ὅλῃ τῇ διανοίᾳ σου· <span style="color:#b00e23">(38)</span>
  αὕτη ἐστὶν ἡ μεγάλη καὶ πρώτη ἐντολή. <span style="color:#b00e23">(39)</span>
  Δευτέρα δὲ ὁμοία αὐτῇ· Ἀγαπήσεις τὸν πλησίον σου ὡς σεαυτόν. <span style=
  "color:#b00e23">(40)</span> ἐν ταύταις ταῖς δυσὶν ἐντολαῖς ὅλος ὁ νόμος
  κρέμαται καὶ οἱ προφῆται. <span style="color:#b00e23">(41)</span> Συνηγμένων
  δὲ τῶν Φαρισαίων ἐπηρώτησεν αὐτοὺς ὁ Ἰησοῦς <span style=
  "color:#b00e23">(42)</span> λέγων· Τί ὑμῖν δοκεῖ περὶ τοῦ χριστοῦ; τίνος υἱός
  ἐστιν; λέγουσιν αὐτῷ· Τοῦ Δαυίδ. <span style="color:#b00e23">(43)</span>
  λέγει αὐτοῖς· Πῶς οὖν Δαυὶδ ἐν πνεύματι καλεῖ αὐτὸν κύριον λέγων·
  <span style="color:#b00e23">(44)</span> Εἶπεν κύριος τῷ κυρίῳ μου· Κάθου ἐκ
  δεξιῶν μου ἕως ἂν θῶ τοὺς ἐχθρούς σου ὑποκάτω τῶν ποδῶν σου; <span style=
  "color:#b00e23">(45)</span> εἰ οὖν Δαυὶδ καλεῖ αὐτὸν κύριον, πῶς υἱὸς αὐτοῦ
  ἐστιν; <span style="color:#b00e23">(46)</span> καὶ οὐδεὶς ἐδύνατο ἀποκριθῆναι
  αὐτῷ λόγον, οὐδὲ ἐτόλμησέν τις ἀπʼ ἐκείνης τῆς ἡμέρας ἐπερωτῆσαι αὐτὸν
  οὐκέτι.</p>

  <h3 id="gospel_of_st._matthew23">23</h3>

  <p><span style="color:#b00e23">(1)</span> Τότε ὁ Ἰησοῦς ἐλάλησεν τοῖς ὄχλοις
  καὶ τοῖς μαθηταῖς αὐτοῦ <span style="color:#b00e23">(2)</span> λέγων· Ἐπὶ τῆς
  Μωϋσέως καθέδρας ἐκάθισαν οἱ γραμματεῖς καὶ οἱ Φαρισαῖοι. <span style=
  "color:#b00e23">(3)</span> πάντα οὖν ὅσα ἐὰν εἴπωσιν ὑμῖν ποιήσατε καὶ
  τηρεῖτε, κατὰ δὲ τὰ ἔργα αὐτῶν μὴ ποιεῖτε, λέγουσιν γὰρ καὶ οὐ ποιοῦσιν.
  <span style="color:#b00e23">(4)</span> δεσμεύουσιν δὲ φορτία βαρέα καὶ
  ἐπιτιθέασιν ἐπὶ τοὺς ὤμους τῶν ἀνθρώπων, αὐτοὶ δὲ τῷ δακτύλῳ αὐτῶν οὐ
  θέλουσιν κινῆσαι αὐτά. <span style="color:#b00e23">(5)</span> πάντα δὲ τὰ
  ἔργα αὐτῶν ποιοῦσιν πρὸς τὸ θεαθῆναι τοῖς ἀνθρώποις· πλατύνουσι γὰρ τὰ
  φυλακτήρια αὐτῶν καὶ μεγαλύνουσι τὰ κράσπεδα, <span style=
  "color:#b00e23">(6)</span> φιλοῦσι δὲ τὴν πρωτοκλισίαν ἐν τοῖς δείπνοις καὶ
  τὰς πρωτοκαθεδρίας ἐν ταῖς συναγωγαῖς <span style="color:#b00e23">(7)</span>
  καὶ τοὺς ἀσπασμοὺς ἐν ταῖς ἀγοραῖς καὶ καλεῖσθαι ὑπὸ τῶν ἀνθρώπων· Ῥαββί.
  <span style="color:#b00e23">(8)</span> ὑμεῖς δὲ μὴ κληθῆτε· Ῥαββί, εἷς γάρ
  ἐστιν ὑμῶν ὁ διδάσκαλος, πάντες δὲ ὑμεῖς ἀδελφοί ἐστε· <span style=
  "color:#b00e23">(9)</span> καὶ πατέρα μὴ καλέσητε ὑμῶν ἐπὶ τῆς γῆς, εἷς γάρ
  ἐστιν ὑμῶν ὁ πατὴρ ὁ οὐράνιος· <span style="color:#b00e23">(10)</span> μηδὲ
  κληθῆτε καθηγηταί, ὅτι καθηγητὴς ὑμῶν ἐστιν εἷς ὁ χριστός· <span style=
  "color:#b00e23">(11)</span> ὁ δὲ μείζων ὑμῶν ἔσται ὑμῶν διάκονος.
  <span style="color:#b00e23">(12)</span> ὅστις δὲ ὑψώσει ἑαυτὸν
  ταπεινωθήσεται, καὶ ὅστις ταπεινώσει ἑαυτὸν ὑψωθήσεται. <span style=
  "color:#b00e23">(14)</span> <span style="color:#b00e23">(13)</span> Οὐαὶ δὲ
  ὑμῖν, γραμματεῖς καὶ Φαρισαῖοι ὑποκριταί, ὅτι κλείετε τὴν βασιλείαν τῶν
  οὐρανῶν ἔμπροσθεν τῶν ἀνθρώπων· ὑμεῖς γὰρ οὐκ εἰσέρχεσθε, οὐδὲ τοὺς
  εἰσερχομένους ἀφίετε εἰσελθεῖν. <span style="color:#b00e23">(15)</span> Οὐαὶ
  ὑμῖν, γραμματεῖς καὶ Φαρισαῖοι ὑποκριταί, ὅτι περιάγετε τὴν θάλασσαν καὶ τὴν
  ξηρὰν ποιῆσαι ἕνα προσήλυτον, καὶ ὅταν γένηται ποιεῖτε αὐτὸν υἱὸν γεέννης
  διπλότερον ὑμῶν. <span style="color:#b00e23">(16)</span> Οὐαὶ ὑμῖν, ὁδηγοὶ
  τυφλοὶ οἱ λέγοντες· Ὃς ἂν ὀμόσῃ ἐν τῷ ναῷ, οὐδέν ἐστιν, ὃς δʼ ἂν ὀμόσῃ ἐν τῷ
  χρυσῷ τοῦ ναοῦ ὀφείλει. <span style="color:#b00e23">(17)</span> μωροὶ καὶ
  τυφλοί, τίς γὰρ μείζων ἐστίν, ὁ χρυσὸς ἢ ὁ ναὸς ὁ ἁγιάσας τὸν χρυσόν;
  <span style="color:#b00e23">(18)</span> καί· Ὃς ἂν ὀμόσῃ ἐν τῷ θυσιαστηρίῳ,
  οὐδέν ἐστιν, ὃς δʼ ἂν ὀμόσῃ ἐν τῷ δώρῳ τῷ ἐπάνω αὐτοῦ ὀφείλει. <span style=
  "color:#b00e23">(19)</span> τυφλοί, τί γὰρ μεῖζον, τὸ δῶρον ἢ τὸ θυσιαστήριον
  τὸ ἁγιάζον τὸ δῶρον; <span style="color:#b00e23">(20)</span> ὁ οὖν ὀμόσας ἐν
  τῷ θυσιαστηρίῳ ὀμνύει ἐν αὐτῷ καὶ ἐν πᾶσι τοῖς ἐπάνω αὐτοῦ· <span style=
  "color:#b00e23">(21)</span> καὶ ὁ ὀμόσας ἐν τῷ ναῷ ὀμνύει ἐν αὐτῷ καὶ ἐν τῷ
  κατοικοῦντι αὐτόν· <span style="color:#b00e23">(22)</span> καὶ ὁ ὀμόσας ἐν τῷ
  οὐρανῷ ὀμνύει ἐν τῷ θρόνῳ τοῦ θεοῦ καὶ ἐν τῷ καθημένῳ ἐπάνω αὐτοῦ.
  <span style="color:#b00e23">(23)</span> Οὐαὶ ὑμῖν, γραμματεῖς καὶ Φαρισαῖοι
  ὑποκριταί, ὅτι ἀποδεκατοῦτε τὸ ἡδύοσμον καὶ τὸ ἄνηθον καὶ τὸ κύμινον, καὶ
  ἀφήκατε τὰ βαρύτερα τοῦ νόμου, τὴν κρίσιν καὶ τὸ ἔλεος καὶ τὴν πίστιν· ταῦτα
  ἔδει ποιῆσαι κἀκεῖνα μὴ ἀφιέναι. <span style="color:#b00e23">(24)</span>
  ὁδηγοὶ τυφλοί, οἱ διϋλίζοντες τὸν κώνωπα τὴν δὲ κάμηλον καταπίνοντες.
  <span style="color:#b00e23">(25)</span> Οὐαὶ ὑμῖν, γραμματεῖς καὶ Φαρισαῖοι
  ὑποκριταί, ὅτι καθαρίζετε τὸ ἔξωθεν τοῦ ποτηρίου καὶ τῆς παροψίδος, ἔσωθεν δὲ
  γέμουσιν ἐξ ἁρπαγῆς καὶ ἀκρασίας. <span style="color:#b00e23">(26)</span>
  Φαρισαῖε τυφλέ, καθάρισον πρῶτον τὸ ἐντὸς τοῦ ποτηρίου καὶ τῆς παροψίδος, ἵνα
  γένηται καὶ τὸ ἐκτὸς αὐτοῦ καθαρόν. <span style="color:#b00e23">(27)</span>
  Οὐαὶ ὑμῖν, γραμματεῖς καὶ Φαρισαῖοι ὑποκριταί, ὅτι παρομοιάζετε τάφοις
  κεκονιαμένοις, οἵτινες ἔξωθεν μὲν φαίνονται ὡραῖοι ἔσωθεν δὲ γέμουσιν ὀστέων
  νεκρῶν καὶ πάσης ἀκαθαρσίας· <span style="color:#b00e23">(28)</span> οὕτως
  καὶ ὑμεῖς ἔξωθεν μὲν φαίνεσθε τοῖς ἀνθρώποις δίκαιοι, ἔσωθεν δέ ἐστε μεστοὶ
  ὑποκρίσεως καὶ ἀνομίας. <span style="color:#b00e23">(29)</span> Οὐαὶ ὑμῖν,
  γραμματεῖς καὶ Φαρισαῖοι ὑποκριταί, ὅτι οἰκοδομεῖτε τοὺς τάφους τῶν προφητῶν
  καὶ κοσμεῖτε τὰ μνημεῖα τῶν δικαίων, <span style="color:#b00e23">(30)</span>
  καὶ λέγετε· Εἰ ἤμεθα ἐν ταῖς ἡμέραις τῶν πατέρων ἡμῶν, οὐκ ἂν ἤμεθα αὐτῶν
  κοινωνοὶ ἐν τῷ αἵματι τῶν προφητῶν· <span style="color:#b00e23">(31)</span>
  ὥστε μαρτυρεῖτε ἑαυτοῖς ὅτι υἱοί ἐστε τῶν φονευσάντων τοὺς προφήτας.
  <span style="color:#b00e23">(32)</span> καὶ ὑμεῖς πληρώσατε τὸ μέτρον τῶν
  πατέρων ὑμῶν. <span style="color:#b00e23">(33)</span> ὄφεις γεννήματα
  ἐχιδνῶν, πῶς φύγητε ἀπὸ τῆς κρίσεως τῆς γεέννης; <span style=
  "color:#b00e23">(34)</span> διὰ τοῦτο ἰδοὺ ἐγὼ ἀποστέλλω πρὸς ὑμᾶς προφήτας
  καὶ σοφοὺς καὶ γραμματεῖς· ἐξ αὐτῶν ἀποκτενεῖτε καὶ σταυρώσετε, καὶ ἐξ αὐτῶν
  μαστιγώσετε ἐν ταῖς συναγωγαῖς ὑμῶν καὶ διώξετε ἀπὸ πόλεως εἰς πόλιν·
  <span style="color:#b00e23">(35)</span> ὅπως ἔλθῃ ἐφʼ ὑμᾶς πᾶν αἷμα δίκαιον
  ἐκχυννόμενον ἐπὶ τῆς γῆς ἀπὸ τοῦ αἵματος Ἅβελ τοῦ δικαίου ἕως τοῦ αἵματος
  Ζαχαρίου υἱοῦ Βαραχίου, ὃν ἐφονεύσατε μεταξὺ τοῦ ναοῦ καὶ τοῦ θυσιαστηρίου.
  <span style="color:#b00e23">(36)</span> ἀμὴν λέγω ὑμῖν, ἥξει ταῦτα πάντα ἐπὶ
  τὴν γενεὰν ταύτην. <span style="color:#b00e23">(37)</span> Ἰερουσαλὴμ
  Ἰερουσαλήμ, ἡ ἀποκτείνουσα τοὺς προφήτας καὶ λιθοβολοῦσα τοὺς ἀπεσταλμένους
  πρὸς αὐτήν—ποσάκις ἠθέλησα ἐπισυναγαγεῖν τὰ τέκνα σου, ὃν τρόπον ὄρνις
  ἐπισυνάγει τὰ νοσσία αὐτῆς ὑπὸ τὰς πτέρυγας, καὶ οὐκ ἠθελήσατε; <span style=
  "color:#b00e23">(38)</span> ἰδοὺ ἀφίεται ὑμῖν ὁ οἶκος ὑμῶν ἔρημος.
  <span style="color:#b00e23">(39)</span> λέγω γὰρ ὑμῖν, οὐ μή με ἴδητε ἀπʼ
  ἄρτι ἕως ἂν εἴπητε· Εὐλογημένος ὁ ἐρχόμενος ἐν ὀνόματι κυρίου.</p>

  <h3 id="gospel_of_st._matthew24">24</h3>

  <p><span style="color:#b00e23">(1)</span> Καὶ ἐξελθὼν ὁ Ἰησοῦς ἀπὸ τοῦ ἱεροῦ
  ἐπορεύετο, καὶ προσῆλθον οἱ μαθηταὶ αὐτοῦ ἐπιδεῖξαι αὐτῷ τὰς οἰκοδομὰς τοῦ
  ἱεροῦ· <span style="color:#b00e23">(2)</span> ὁ δὲ ἀποκριθεὶς εἶπεν αὐτοῖς·
  Οὐ βλέπετε ταῦτα πάντα; ἀμὴν λέγω ὑμῖν, οὐ μὴ ἀφεθῇ ὧδε λίθος ἐπὶ λίθον ὃς οὐ
  καταλυθήσεται. <span style="color:#b00e23">(3)</span> Καθημένου δὲ αὐτοῦ ἐπὶ
  τοῦ Ὄρους τῶν Ἐλαιῶν προσῆλθον αὐτῷ οἱ μαθηταὶ κατʼ ἰδίαν λέγοντες· Εἰπὸν
  ἡμῖν πότε ταῦτα ἔσται, καὶ τί τὸ σημεῖον τῆς σῆς παρουσίας καὶ συντελείας τοῦ
  αἰῶνος. <span style="color:#b00e23">(4)</span> καὶ ἀποκριθεὶς ὁ Ἰησοῦς εἶπεν
  αὐτοῖς· Βλέπετε μή τις ὑμᾶς πλανήσῃ· <span style="color:#b00e23">(5)</span>
  πολλοὶ γὰρ ἐλεύσονται ἐπὶ τῷ ὀνόματί μου λέγοντες· Ἐγώ εἰμι ὁ χριστός, καὶ
  πολλοὺς πλανήσουσιν. <span style="color:#b00e23">(6)</span> μελλήσετε δὲ
  ἀκούειν πολέμους καὶ ἀκοὰς πολέμων· ὁρᾶτε, μὴ θροεῖσθε· δεῖ γὰρ γενέσθαι,
  ἀλλʼ οὔπω ἐστὶν τὸ τέλος. <span style="color:#b00e23">(7)</span> ἐγερθήσεται
  γὰρ ἔθνος ἐπὶ ἔθνος καὶ βασιλεία ἐπὶ βασιλείαν, καὶ ἔσονται λιμοὶ καὶ σεισμοὶ
  κατὰ τόπους· <span style="color:#b00e23">(8)</span> πάντα δὲ ταῦτα ἀρχὴ
  ὠδίνων. <span style="color:#b00e23">(9)</span> Τότε παραδώσουσιν ὑμᾶς εἰς
  θλῖψιν καὶ ἀποκτενοῦσιν ὑμᾶς, καὶ ἔσεσθε μισούμενοι ὑπὸ πάντων τῶν ἐθνῶν διὰ
  τὸ ὄνομά μου. <span style="color:#b00e23">(10)</span> καὶ τότε
  σκανδαλισθήσονται πολλοὶ καὶ ἀλλήλους παραδώσουσιν καὶ μισήσουσιν ἀλλήλους·
  <span style="color:#b00e23">(11)</span> καὶ πολλοὶ ψευδοπροφῆται ἐγερθήσονται
  καὶ πλανήσουσιν πολλούς· <span style="color:#b00e23">(12)</span> καὶ διὰ τὸ
  πληθυνθῆναι τὴν ἀνομίαν ψυγήσεται ἡ ἀγάπη τῶν πολλῶν. <span style=
  "color:#b00e23">(13)</span> ὁ δὲ ὑπομείνας εἰς τέλος οὗτος σωθήσεται.
  <span style="color:#b00e23">(14)</span> καὶ κηρυχθήσεται τοῦτο τὸ εὐαγγέλιον
  τῆς βασιλείας ἐν ὅλῃ τῇ οἰκουμένῃ εἰς μαρτύριον πᾶσιν τοῖς ἔθνεσιν, καὶ τότε
  ἥξει τὸ τέλος. <span style="color:#b00e23">(15)</span> Ὅταν οὖν ἴδητε τὸ
  βδέλυγμα τῆς ἐρημώσεως τὸ ῥηθὲν διὰ Δανιὴλ τοῦ προφήτου ἑστὸς ἐν τόπῳ ἁγίῳ, ὁ
  ἀναγινώσκων νοείτω, <span style="color:#b00e23">(16)</span> τότε οἱ ἐν τῇ
  Ἰουδαίᾳ φευγέτωσαν ἐπὶ τὰ ὄρη, <span style="color:#b00e23">(17)</span> ὁ ἐπὶ
  τοῦ δώματος μὴ καταβάτω ἆραι τὰ ἐκ τῆς οἰκίας αὐτοῦ, <span style=
  "color:#b00e23">(18)</span> καὶ ὁ ἐν τῷ ἀγρῷ μὴ ἐπιστρεψάτω ὀπίσω ἆραι τὸ
  ἱμάτιον αὐτοῦ. <span style="color:#b00e23">(19)</span> οὐαὶ δὲ ταῖς ἐν γαστρὶ
  ἐχούσαις καὶ ταῖς θηλαζούσαις ἐν ἐκείναις ταῖς ἡμέραις. <span style=
  "color:#b00e23">(20)</span> προσεύχεσθε δὲ ἵνα μὴ γένηται ἡ φυγὴ ὑμῶν
  χειμῶνος μηδὲ σαββάτῳ· <span style="color:#b00e23">(21)</span> ἔσται γὰρ τότε
  θλῖψις μεγάλη οἵα οὐ γέγονεν ἀπʼ ἀρχῆς κόσμου ἕως τοῦ νῦν οὐδʼ οὐ μὴ γένηται.
  <span style="color:#b00e23">(22)</span> καὶ εἰ μὴ ἐκολοβώθησαν αἱ ἡμέραι
  ἐκεῖναι, οὐκ ἂν ἐσώθη πᾶσα σάρξ· διὰ δὲ τοὺς ἐκλεκτοὺς κολοβωθήσονται αἱ
  ἡμέραι ἐκεῖναι. <span style="color:#b00e23">(23)</span> τότε ἐάν τις ὑμῖν
  εἴπῃ· Ἰδοὺ ὧδε ὁ χριστός, ἤ· Ὧδε, μὴ πιστεύσητε· <span style=
  "color:#b00e23">(24)</span> ἐγερθήσονται γὰρ ψευδόχριστοι καὶ ψευδοπροφῆται,
  καὶ δώσουσιν σημεῖα μεγάλα καὶ τέρατα ὥστε πλανῆσαι εἰ δυνατὸν καὶ τοὺς
  ἐκλεκτούς· <span style="color:#b00e23">(25)</span> ἰδοὺ προείρηκα ὑμῖν.
  <span style="color:#b00e23">(26)</span> ἐὰν οὖν εἴπωσιν ὑμῖν· Ἰδοὺ ἐν τῇ
  ἐρήμῳ ἐστίν, μὴ ἐξέλθητε· Ἰδοὺ ἐν τοῖς ταμείοις, μὴ πιστεύσητε· <span style=
  "color:#b00e23">(27)</span> ὥσπερ γὰρ ἡ ἀστραπὴ ἐξέρχεται ἀπὸ ἀνατολῶν καὶ
  φαίνεται ἕως δυσμῶν, οὕτως ἔσται ἡ παρουσία τοῦ υἱοῦ τοῦ ἀνθρώπου·
  <span style="color:#b00e23">(28)</span> ὅπου ἐὰν ᾖ τὸ πτῶμα, ἐκεῖ
  συναχθήσονται οἱ ἀετοί. <span style="color:#b00e23">(29)</span> Εὐθέως δὲ
  μετὰ τὴν θλῖψιν τῶν ἡμερῶν ἐκείνων ὁ ἥλιος σκοτισθήσεται, καὶ ἡ σελήνη οὐ
  δώσει τὸ φέγγος αὐτῆς, καὶ οἱ ἀστέρες πεσοῦνται ἀπὸ τοῦ οὐρανοῦ, καὶ αἱ
  δυνάμεις τῶν οὐρανῶν σαλευθήσονται. <span style="color:#b00e23">(30)</span>
  καὶ τότε φανήσεται τὸ σημεῖον τοῦ υἱοῦ τοῦ ἀνθρώπου ἐν τῷ οὐρανῷ, καὶ τότε
  κόψονται πᾶσαι αἱ φυλαὶ τῆς γῆς καὶ ὄψονται τὸν υἱὸν τοῦ ἀνθρώπου ἐρχόμενον
  ἐπὶ τῶν νεφελῶν τοῦ οὐρανοῦ μετὰ δυνάμεως καὶ δόξης πολλῆς· <span style=
  "color:#b00e23">(31)</span> καὶ ἀποστελεῖ τοὺς ἀγγέλους αὐτοῦ μετὰ σάλπιγγος
  μεγάλης, καὶ ἐπισυνάξουσιν τοὺς ἐκλεκτοὺς αὐτοῦ ἐκ τῶν τεσσάρων ἀνέμων ἀπʼ
  ἄκρων οὐρανῶν ἕως τῶν ἄκρων αὐτῶν. <span style="color:#b00e23">(32)</span>
  Ἀπὸ δὲ τῆς συκῆς μάθετε τὴν παραβολήν· ὅταν ἤδη ὁ κλάδος αὐτῆς γένηται ἁπαλὸς
  καὶ τὰ φύλλα ἐκφύῃ, γινώσκετε ὅτι ἐγγὺς τὸ θέρος· <span style=
  "color:#b00e23">(33)</span> οὕτως καὶ ὑμεῖς, ὅταν ἴδητε πάντα ταῦτα,
  γινώσκετε ὅτι ἐγγύς ἐστιν ἐπὶ θύραις. <span style="color:#b00e23">(34)</span>
  ἀμὴν λέγω ὑμῖν ὅτι οὐ μὴ παρέλθῃ ἡ γενεὰ αὕτη ἕως ἂν πάντα ταῦτα γένηται.
  <span style="color:#b00e23">(35)</span> ὁ οὐρανὸς καὶ ἡ γῆ παρελεύσεται, οἱ
  δὲ λόγοι μου οὐ μὴ παρέλθωσιν. <span style="color:#b00e23">(36)</span> Περὶ
  δὲ τῆς ἡμέρας ἐκείνης καὶ ὥρας οὐδεὶς οἶδεν, οὐδὲ οἱ ἄγγελοι τῶν οὐρανῶν οὐδὲ
  ὁ υἱός, εἰ μὴ ὁ πατὴρ μόνος. <span style="color:#b00e23">(37)</span> ὥσπερ
  γὰρ αἱ ἡμέραι τοῦ Νῶε, οὕτως ἔσται ἡ παρουσία τοῦ υἱοῦ τοῦ ἀνθρώπου·
  <span style="color:#b00e23">(38)</span> ὡς γὰρ ἦσαν ἐν ταῖς ἡμέραις ταῖς πρὸ
  τοῦ κατακλυσμοῦ τρώγοντες καὶ πίνοντες, γαμοῦντες καὶ γαμίζοντες, ἄχρι ἧς
  ἡμέρας εἰσῆλθεν Νῶε εἰς τὴν κιβωτόν, <span style="color:#b00e23">(39)</span>
  καὶ οὐκ ἔγνωσαν ἕως ἦλθεν ὁ κατακλυσμὸς καὶ ἦρεν ἅπαντας, οὕτως ἔσται καὶ ἡ
  παρουσία τοῦ υἱοῦ τοῦ ἀνθρώπου. <span style="color:#b00e23">(40)</span> τότε
  δύο ἔσονται ἐν τῷ ἀγρῷ, εἷς παραλαμβάνεται καὶ εἷς ἀφίεται· <span style=
  "color:#b00e23">(41)</span> δύο ἀλήθουσαι ἐν τῷ μύλῳ, μία παραλαμβάνεται καὶ
  μία ἀφίεται. <span style="color:#b00e23">(42)</span> γρηγορεῖτε οὖν, ὅτι οὐκ
  οἴδατε ποίᾳ ἡμέρᾳ ὁ κύριος ὑμῶν ἔρχεται. <span style=
  "color:#b00e23">(43)</span> ἐκεῖνο δὲ γινώσκετε ὅτι εἰ ᾔδει ὁ οἰκοδεσπότης
  ποίᾳ φυλακῇ ὁ κλέπτης ἔρχεται, ἐγρηγόρησεν ἂν καὶ οὐκ ἂν εἴασεν διορυχθῆναι
  τὴν οἰκίαν αὐτοῦ. <span style="color:#b00e23">(44)</span> διὰ τοῦτο καὶ ὑμεῖς
  γίνεσθε ἕτοιμοι, ὅτι ᾗ οὐ δοκεῖτε ὥρᾳ ὁ υἱὸς τοῦ ἀνθρώπου ἔρχεται.
  <span style="color:#b00e23">(45)</span> Τίς ἄρα ἐστὶν ὁ πιστὸς δοῦλος καὶ
  φρόνιμος ὃν κατέστησεν ὁ κύριος ἐπὶ τῆς οἰκετείας αὐτοῦ τοῦ δοῦναι αὐτοῖς τὴν
  τροφὴν ἐν καιρῷ; <span style="color:#b00e23">(46)</span> μακάριος ὁ δοῦλος
  ἐκεῖνος ὃν ἐλθὼν ὁ κύριος αὐτοῦ εὑρήσει οὕτως ποιοῦντα· <span style=
  "color:#b00e23">(47)</span> ἀμὴν λέγω ὑμῖν ὅτι ἐπὶ πᾶσιν τοῖς ὑπάρχουσιν
  αὐτοῦ καταστήσει αὐτόν. <span style="color:#b00e23">(48)</span> ἐὰν δὲ εἴπῃ ὁ
  κακὸς δοῦλος ἐκεῖνος ἐν τῇ καρδίᾳ αὐτοῦ· Χρονίζει μου ὁ κύριος, <span style=
  "color:#b00e23">(49)</span> καὶ ἄρξηται τύπτειν τοὺς συνδούλους αὐτοῦ, ἐσθίῃ
  δὲ καὶ πίνῃ μετὰ τῶν μεθυόντων, <span style="color:#b00e23">(50)</span> ἥξει
  ὁ κύριος τοῦ δούλου ἐκείνου ἐν ἡμέρᾳ ᾗ οὐ προσδοκᾷ καὶ ἐν ὥρᾳ ᾗ οὐ γινώσκει,
  <span style="color:#b00e23">(51)</span> καὶ διχοτομήσει αὐτὸν καὶ τὸ μέρος
  αὐτοῦ μετὰ τῶν ὑποκριτῶν θήσει· ἐκεῖ ἔσται ὁ κλαυθμὸς καὶ ὁ βρυγμὸς τῶν
  ὀδόντων.</p>

  <h3 id="gospel_of_st._matthew25">25</h3>

  <p><span style="color:#b00e23">(1)</span> Τότε ὁμοιωθήσεται ἡ βασιλεία τῶν
  οὐρανῶν δέκα παρθένοις, αἵτινες λαβοῦσαι τὰς λαμπάδας ἑαυτῶν ἐξῆλθον εἰς
  ὑπάντησιν τοῦ νυμφίου. <span style="color:#b00e23">(2)</span> πέντε δὲ ἐξ
  αὐτῶν ἦσαν μωραὶ καὶ πέντε φρόνιμοι. <span style="color:#b00e23">(3)</span>
  αἱ γὰρ μωραὶ λαβοῦσαι τὰς λαμπάδας αὐτῶν οὐκ ἔλαβον μεθʼ ἑαυτῶν ἔλαιον·
  <span style="color:#b00e23">(4)</span> αἱ δὲ φρόνιμοι ἔλαβον ἔλαιον ἐν τοῖς
  ἀγγείοις μετὰ τῶν λαμπάδων ἑαυτῶν. <span style="color:#b00e23">(5)</span>
  χρονίζοντος δὲ τοῦ νυμφίου ἐνύσταξαν πᾶσαι καὶ ἐκάθευδον. <span style=
  "color:#b00e23">(6)</span> μέσης δὲ νυκτὸς κραυγὴ γέγονεν· Ἰδοὺ ὁ νυμφίος,
  ἐξέρχεσθε εἰς ἀπάντησιν αὐτοῦ. <span style="color:#b00e23">(7)</span> τότε
  ἠγέρθησαν πᾶσαι αἱ παρθένοι ἐκεῖναι καὶ ἐκόσμησαν τὰς λαμπάδας ἑαυτῶν.
  <span style="color:#b00e23">(8)</span> αἱ δὲ μωραὶ ταῖς φρονίμοις εἶπαν· Δότε
  ἡμῖν ἐκ τοῦ ἐλαίου ὑμῶν, ὅτι αἱ λαμπάδες ἡμῶν σβέννυνται. <span style=
  "color:#b00e23">(9)</span> ἀπεκρίθησαν δὲ αἱ φρόνιμοι λέγουσαι· Μήποτε οὐ μὴ
  ἀρκέσῃ ἡμῖν καὶ ὑμῖν· πορεύεσθε μᾶλλον πρὸς τοὺς πωλοῦντας καὶ ἀγοράσατε
  ἑαυταῖς. <span style="color:#b00e23">(10)</span> ἀπερχομένων δὲ αὐτῶν
  ἀγοράσαι ἦλθεν ὁ νυμφίος, καὶ αἱ ἕτοιμοι εἰσῆλθον μετʼ αὐτοῦ εἰς τοὺς γάμους,
  καὶ ἐκλείσθη ἡ θύρα. <span style="color:#b00e23">(11)</span> ὕστερον δὲ
  ἔρχονται καὶ αἱ λοιπαὶ παρθένοι λέγουσαι· Κύριε κύριε, ἄνοιξον ἡμῖν·
  <span style="color:#b00e23">(12)</span> ὁ δὲ ἀποκριθεὶς εἶπεν· Ἀμὴν λέγω
  ὑμῖν, οὐκ οἶδα ὑμᾶς. <span style="color:#b00e23">(13)</span> γρηγορεῖτε οὖν,
  ὅτι οὐκ οἴδατε τὴν ἡμέραν οὐδὲ τὴν ὥραν. <span style=
  "color:#b00e23">(14)</span> Ὥσπερ γὰρ ἄνθρωπος ἀποδημῶν ἐκάλεσεν τοὺς ἰδίους
  δούλους καὶ παρέδωκεν αὐτοῖς τὰ ὑπάρχοντα αὐτοῦ, <span style=
  "color:#b00e23">(15)</span> καὶ ᾧ μὲν ἔδωκεν πέντε τάλαντα ᾧ δὲ δύο ᾧ δὲ ἕν,
  ἑκάστῳ κατὰ τὴν ἰδίαν δύναμιν, καὶ ἀπεδήμησεν. εὐθέως <span style=
  "color:#b00e23">(16)</span> πορευθεὶς ὁ τὰ πέντε τάλαντα λαβὼν ἠργάσατο ἐν
  αὐτοῖς καὶ ἐκέρδησεν ἄλλα πέντε· <span style="color:#b00e23">(17)</span>
  ὡσαύτως ὁ τὰ δύο ἐκέρδησεν ἄλλα δύο· <span style="color:#b00e23">(18)</span>
  ὁ δὲ τὸ ἓν λαβὼν ἀπελθὼν ὤρυξεν γῆν καὶ ἔκρυψεν τὸ ἀργύριον τοῦ κυρίου αὐτοῦ.
  <span style="color:#b00e23">(19)</span> μετὰ δὲ πολὺν χρόνον ἔρχεται ὁ κύριος
  τῶν δούλων ἐκείνων καὶ συναίρει λόγον μετʼ αὐτῶν <span style=
  "color:#b00e23">(20)</span> καὶ προσελθὼν ὁ τὰ πέντε τάλαντα λαβὼν
  προσήνεγκεν ἄλλα πέντε τάλαντα λέγων· Κύριε, πέντε τάλαντά μοι παρέδωκας· ἴδε
  ἄλλα πέντε τάλαντα ἐκέρδησα. <span style="color:#b00e23">(21)</span> ἔφη αὐτῷ
  ὁ κύριος αὐτοῦ· Εὖ, δοῦλε ἀγαθὲ καὶ πιστέ, ἐπὶ ὀλίγα ἦς πιστός, ἐπὶ πολλῶν σε
  καταστήσω· εἴσελθε εἰς τὴν χαρὰν τοῦ κυρίου σου. <span style=
  "color:#b00e23">(22)</span> προσελθὼν δὲ καὶ ὁ τὰ δύο τάλαντα εἶπεν· Κύριε,
  δύο τάλαντά μοι παρέδωκας· ἴδε ἄλλα δύο τάλαντα ἐκέρδησα. <span style=
  "color:#b00e23">(23)</span> ἔφη αὐτῷ ὁ κύριος αὐτοῦ· Εὖ, δοῦλε ἀγαθὲ καὶ
  πιστέ, ἐπὶ ὀλίγα ἦς πιστός, ἐπὶ πολλῶν σε καταστήσω· εἴσελθε εἰς τὴν χαρὰν
  τοῦ κυρίου σου. <span style="color:#b00e23">(24)</span> προσελθὼν δὲ καὶ ὁ τὸ
  ἓν τάλαντον εἰληφὼς εἶπεν· Κύριε, ἔγνων σε ὅτι σκληρὸς εἶ ἄνθρωπος, θερίζων
  ὅπου οὐκ ἔσπειρας καὶ συνάγων ὅθεν οὐ διεσκόρπισας· <span style=
  "color:#b00e23">(25)</span> καὶ φοβηθεὶς ἀπελθὼν ἔκρυψα τὸ τάλαντόν σου ἐν τῇ
  γῇ· ἴδε ἔχεις τὸ σόν. <span style="color:#b00e23">(26)</span> ἀποκριθεὶς δὲ ὁ
  κύριος αὐτοῦ εἶπεν αὐτῷ· Πονηρὲ δοῦλε καὶ ὀκνηρέ, ᾔδεις ὅτι θερίζω ὅπου οὐκ
  ἔσπειρα καὶ συνάγω ὅθεν οὐ διεσκόρπισα; <span style=
  "color:#b00e23">(27)</span> ἔδει σε οὖν βαλεῖν τὰ ἀργύριά μου τοῖς
  τραπεζίταις, καὶ ἐλθὼν ἐγὼ ἐκομισάμην ἂν τὸ ἐμὸν σὺν τόκῳ. <span style=
  "color:#b00e23">(28)</span> ἄρατε οὖν ἀπʼ αὐτοῦ τὸ τάλαντον καὶ δότε τῷ
  ἔχοντι τὰ δέκα τάλαντα· <span style="color:#b00e23">(29)</span> τῷ γὰρ ἔχοντι
  παντὶ δοθήσεται καὶ περισσευθήσεται· τοῦ δὲ μὴ ἔχοντος καὶ ὃ ἔχει ἀρθήσεται
  ἀπʼ αὐτοῦ. <span style="color:#b00e23">(30)</span> καὶ τὸν ἀχρεῖον δοῦλον
  ἐκβάλετε εἰς τὸ σκότος τὸ ἐξώτερον· ἐκεῖ ἔσται ὁ κλαυθμὸς καὶ ὁ βρυγμὸς τῶν
  ὀδόντων. <span style="color:#b00e23">(31)</span> Ὅταν δὲ ἔλθῃ ὁ υἱὸς τοῦ
  ἀνθρώπου ἐν τῇ δόξῃ αὐτοῦ καὶ πάντες οἱ ἄγγελοι μετʼ αὐτοῦ, τότε καθίσει ἐπὶ
  θρόνου δόξης αὐτοῦ· <span style="color:#b00e23">(32)</span> καὶ συναχθήσονται
  ἔμπροσθεν αὐτοῦ πάντα τὰ ἔθνη, καὶ ἀφορίσει αὐτοὺς ἀπʼ ἀλλήλων, ὥσπερ ὁ
  ποιμὴν ἀφορίζει τὰ πρόβατα ἀπὸ τῶν ἐρίφων, <span style=
  "color:#b00e23">(33)</span> καὶ στήσει τὰ μὲν πρόβατα ἐκ δεξιῶν αὐτοῦ τὰ δὲ
  ἐρίφια ἐξ εὐωνύμων. <span style="color:#b00e23">(34)</span> τότε ἐρεῖ ὁ
  βασιλεὺς τοῖς ἐκ δεξιῶν αὐτοῦ· Δεῦτε, οἱ εὐλογημένοι τοῦ πατρός μου,
  κληρονομήσατε τὴν ἡτοιμασμένην ὑμῖν βασιλείαν ἀπὸ καταβολῆς κόσμου.
  <span style="color:#b00e23">(35)</span> ἐπείνασα γὰρ καὶ ἐδώκατέ μοι φαγεῖν,
  ἐδίψησα καὶ ἐποτίσατέ με, ξένος ἤμην καὶ συνηγάγετέ με, <span style=
  "color:#b00e23">(36)</span> γυμνὸς καὶ περιεβάλετέ με, ἠσθένησα καὶ
  ἐπεσκέψασθέ με, ἐν φυλακῇ ἤμην καὶ ἤλθατε πρός με. <span style=
  "color:#b00e23">(37)</span> τότε ἀποκριθήσονται αὐτῷ οἱ δίκαιοι λέγοντες·
  Κύριε, πότε σε εἴδομεν πεινῶντα καὶ ἐθρέψαμεν, ἢ διψῶντα καὶ ἐποτίσαμεν;
  <span style="color:#b00e23">(38)</span> πότε δέ σε εἴδομεν ξένον καὶ
  συνηγάγομεν, ἢ γυμνὸν καὶ περιεβάλομεν; <span style=
  "color:#b00e23">(39)</span> πότε δέ σε εἴδομεν ἀσθενοῦντα ἢ ἐν φυλακῇ καὶ
  ἤλθομεν πρός σε; <span style="color:#b00e23">(40)</span> καὶ ἀποκριθεὶς ὁ
  βασιλεὺς ἐρεῖ αὐτοῖς· Ἀμὴν λέγω ὑμῖν, ἐφʼ ὅσον ἐποιήσατε ἑνὶ τούτων τῶν
  ἀδελφῶν μου τῶν ἐλαχίστων, ἐμοὶ ἐποιήσατε. <span style=
  "color:#b00e23">(41)</span> τότε ἐρεῖ καὶ τοῖς ἐξ εὐωνύμων· Πορεύεσθε ἀπʼ
  ἐμοῦ οἱ κατηραμένοι εἰς τὸ πῦρ τὸ αἰώνιον τὸ ἡτοιμασμένον τῷ διαβόλῳ καὶ τοῖς
  ἀγγέλοις αὐτοῦ. <span style="color:#b00e23">(42)</span> ἐπείνασα γὰρ καὶ οὐκ
  ἐδώκατέ μοι φαγεῖν, ἐδίψησα καὶ οὐκ ἐποτίσατέ με, <span style=
  "color:#b00e23">(43)</span> ξένος ἤμην καὶ οὐ συνηγάγετέ με, γυμνὸς καὶ οὐ
  περιεβάλετέ με, ἀσθενὴς καὶ ἐν φυλακῇ καὶ οὐκ ἐπεσκέψασθέ με. <span style=
  "color:#b00e23">(44)</span> τότε ἀποκριθήσονται καὶ αὐτοὶ λέγοντες· Κύριε,
  πότε σε εἴδομεν πεινῶντα ἢ διψῶντα ἢ ξένον ἢ γυμνὸν ἢ ἀσθενῆ ἢ ἐν φυλακῇ καὶ
  οὐ διηκονήσαμέν σοι; <span style="color:#b00e23">(45)</span> τότε
  ἀποκριθήσεται αὐτοῖς λέγων· Ἀμὴν λέγω ὑμῖν, ἐφʼ ὅσον οὐκ ἐποιήσατε ἑνὶ τούτων
  τῶν ἐλαχίστων, οὐδὲ ἐμοὶ ἐποιήσατε. <span style="color:#b00e23">(46)</span>
  καὶ ἀπελεύσονται οὗτοι εἰς κόλασιν αἰώνιον, οἱ δὲ δίκαιοι εἰς ζωὴν
  αἰώνιον.</p>

  <h3 id="gospel_of_st._matthew26">26</h3>

  <p><span style="color:#b00e23">(1)</span> Καὶ ἐγένετο ὅτε ἐτέλεσεν ὁ Ἰησοῦς
  πάντας τοὺς λόγους τούτους, εἶπεν τοῖς μαθηταῖς αὐτοῦ· <span style=
  "color:#b00e23">(2)</span> Οἴδατε ὅτι μετὰ δύο ἡμέρας τὸ πάσχα γίνεται, καὶ ὁ
  υἱὸς τοῦ ἀνθρώπου παραδίδοται εἰς τὸ σταυρωθῆναι. <span style=
  "color:#b00e23">(3)</span> Τότε συνήχθησαν οἱ ἀρχιερεῖς καὶ οἱ πρεσβύτεροι
  τοῦ λαοῦ εἰς τὴν αὐλὴν τοῦ ἀρχιερέως τοῦ λεγομένου Καϊάφα, <span style=
  "color:#b00e23">(4)</span> καὶ συνεβουλεύσαντο ἵνα τὸν Ἰησοῦν δόλῳ κρατήσωσιν
  καὶ ἀποκτείνωσιν· <span style="color:#b00e23">(5)</span> ἔλεγον δέ· Μὴ ἐν τῇ
  ἑορτῇ, ἵνα μὴ θόρυβος γένηται ἐν τῷ λαῷ. <span style=
  "color:#b00e23">(6)</span> Τοῦ δὲ Ἰησοῦ γενομένου ἐν Βηθανίᾳ ἐν οἰκίᾳ Σίμωνος
  τοῦ λεπροῦ, <span style="color:#b00e23">(7)</span> προσῆλθεν αὐτῷ γυνὴ ἔχουσα
  ἀλάβαστρον μύρου βαρυτίμου καὶ κατέχεεν ἐπὶ τῆς κεφαλῆς αὐτοῦ ἀνακειμένου.
  <span style="color:#b00e23">(8)</span> ἰδόντες δὲ οἱ μαθηταὶ ἠγανάκτησαν
  λέγοντες· Εἰς τί ἡ ἀπώλεια αὕτη; <span style="color:#b00e23">(9)</span>
  ἐδύνατο γὰρ τοῦτο πραθῆναι πολλοῦ καὶ δοθῆναι πτωχοῖς. <span style=
  "color:#b00e23">(10)</span> γνοὺς δὲ ὁ Ἰησοῦς εἶπεν αὐτοῖς· Τί κόπους
  παρέχετε τῇ γυναικί; ἔργον γὰρ καλὸν ἠργάσατο εἰς ἐμέ· <span style=
  "color:#b00e23">(11)</span> πάντοτε γὰρ τοὺς πτωχοὺς ἔχετε μεθʼ ἑαυτῶν, ἐμὲ
  δὲ οὐ πάντοτε ἔχετε· <span style="color:#b00e23">(12)</span> βαλοῦσα γὰρ αὕτη
  τὸ μύρον τοῦτο ἐπὶ τοῦ σώματός μου πρὸς τὸ ἐνταφιάσαι με ἐποίησεν.
  <span style="color:#b00e23">(13)</span> ἀμὴν λέγω ὑμῖν, ὅπου ἐὰν κηρυχθῇ τὸ
  εὐαγγέλιον τοῦτο ἐν ὅλῳ τῷ κόσμῳ, λαληθήσεται καὶ ὃ ἐποίησεν αὕτη εἰς
  μνημόσυνον αὐτῆς. <span style="color:#b00e23">(14)</span> Τότε πορευθεὶς εἷς
  τῶν δώδεκα, ὁ λεγόμενος Ἰούδας Ἰσκαριώτης, πρὸς τοὺς ἀρχιερεῖς <span style=
  "color:#b00e23">(15)</span> εἶπεν· Τί θέλετέ μοι δοῦναι κἀγὼ ὑμῖν παραδώσω
  αὐτόν; οἱ δὲ ἔστησαν αὐτῷ τριάκοντα ἀργύρια. <span style=
  "color:#b00e23">(16)</span> καὶ ἀπὸ τότε ἐζήτει εὐκαιρίαν ἵνα αὐτὸν παραδῷ.
  <span style="color:#b00e23">(17)</span> Τῇ δὲ πρώτῃ τῶν ἀζύμων προσῆλθον οἱ
  μαθηταὶ τῷ Ἰησοῦ λέγοντες· Ποῦ θέλεις ἑτοιμάσωμέν σοι φαγεῖν τὸ πάσχα;
  <span style="color:#b00e23">(18)</span> ὁ δὲ εἶπεν· Ὑπάγετε εἰς τὴν πόλιν
  πρὸς τὸν δεῖνα καὶ εἴπατε αὐτῷ· Ὁ διδάσκαλος λέγει· Ὁ καιρός μου ἐγγύς ἐστιν·
  πρὸς σὲ ποιῶ τὸ πάσχα μετὰ τῶν μαθητῶν μου. <span style=
  "color:#b00e23">(19)</span> καὶ ἐποίησαν οἱ μαθηταὶ ὡς συνέταξεν αὐτοῖς ὁ
  Ἰησοῦς, καὶ ἡτοίμασαν τὸ πάσχα. <span style="color:#b00e23">(20)</span> Ὀψίας
  δὲ γενομένης ἀνέκειτο μετὰ τῶν δώδεκα μαθητῶν <span style=
  "color:#b00e23">(21)</span> καὶ ἐσθιόντων αὐτῶν εἶπεν· Ἀμὴν λέγω ὑμῖν ὅτι εἷς
  ἐξ ὑμῶν παραδώσει με. <span style="color:#b00e23">(22)</span> καὶ λυπούμενοι
  σφόδρα ἤρξαντο λέγειν αὐτῷ εἷς ἕκαστος· Μήτι ἐγώ εἰμι, κύριε; <span style=
  "color:#b00e23">(23)</span> ὁ δὲ ἀποκριθεὶς εἶπεν· Ὁ ἐμβάψας μετʼ ἐμοῦ τὴν
  χεῖρα ἐν τῷ τρυβλίῳ οὗτός με παραδώσει· <span style=
  "color:#b00e23">(24)</span> ὁ μὲν υἱὸς τοῦ ἀνθρώπου ὑπάγει καθὼς γέγραπται
  περὶ αὐτοῦ, οὐαὶ δὲ τῷ ἀνθρώπῳ ἐκείνῳ διʼ οὗ ὁ υἱὸς τοῦ ἀνθρώπου παραδίδοται·
  καλὸν ἦν αὐτῷ εἰ οὐκ ἐγεννήθη ὁ ἄνθρωπος ἐκεῖνος. <span style=
  "color:#b00e23">(25)</span> ἀποκριθεὶς δὲ Ἰούδας ὁ παραδιδοὺς αὐτὸν εἶπεν·
  Μήτι ἐγώ εἰμι, ῥαββί; λέγει αὐτῷ· Σὺ εἶπας. <span style=
  "color:#b00e23">(26)</span> Ἐσθιόντων δὲ αὐτῶν λαβὼν ὁ Ἰησοῦς ἄρτον καὶ
  εὐλογήσας ἔκλασεν καὶ δοὺς τοῖς μαθηταῖς εἶπεν· Λάβετε φάγετε, τοῦτό ἐστιν τὸ
  σῶμά μου. <span style="color:#b00e23">(27)</span> καὶ λαβὼν ποτήριον καὶ
  εὐχαριστήσας ἔδωκεν αὐτοῖς λέγων· Πίετε ἐξ αὐτοῦ πάντες, <span style=
  "color:#b00e23">(28)</span> τοῦτο γάρ ἐστιν τὸ αἷμά μου τῆς διαθήκης τὸ περὶ
  πολλῶν ἐκχυννόμενον εἰς ἄφεσιν ἁμαρτιῶν· <span style=
  "color:#b00e23">(29)</span> λέγω δὲ ὑμῖν, οὐ μὴ πίω ἀπʼ ἄρτι ἐκ τούτου τοῦ
  γενήματος τῆς ἀμπέλου ἕως τῆς ἡμέρας ἐκείνης ὅταν αὐτὸ πίνω μεθʼ ὑμῶν καινὸν
  ἐν τῇ βασιλείᾳ τοῦ πατρός μου. <span style="color:#b00e23">(30)</span> καὶ
  ὑμνήσαντες ἐξῆλθον εἰς τὸ Ὄρος τῶν Ἐλαιῶν. <span style=
  "color:#b00e23">(31)</span> Τότε λέγει αὐτοῖς ὁ Ἰησοῦς· Πάντες ὑμεῖς
  σκανδαλισθήσεσθε ἐν ἐμοὶ ἐν τῇ νυκτὶ ταύτῃ, γέγραπται γάρ· Πατάξω τὸν
  ποιμένα, καὶ διασκορπισθήσονται τὰ πρόβατα τῆς ποίμνης· <span style=
  "color:#b00e23">(32)</span> μετὰ δὲ τὸ ἐγερθῆναί με προάξω ὑμᾶς εἰς τὴν
  Γαλιλαίαν. <span style="color:#b00e23">(33)</span> ἀποκριθεὶς δὲ ὁ Πέτρος
  εἶπεν αὐτῷ· Εἰ πάντες σκανδαλισθήσονται ἐν σοί, ἐγὼ οὐδέποτε
  σκανδαλισθήσομαι. <span style="color:#b00e23">(34)</span> ἔφη αὐτῷ ὁ Ἰησοῦς·
  Ἀμὴν λέγω σοι ὅτι ἐν ταύτῃ τῇ νυκτὶ πρὶν ἀλέκτορα φωνῆσαι τρὶς ἀπαρνήσῃ με.
  <span style="color:#b00e23">(35)</span> λέγει αὐτῷ ὁ Πέτρος· Κἂν δέῃ με σὺν
  σοὶ ἀποθανεῖν, οὐ μή σε ἀπαρνήσομαι. ὁμοίως καὶ πάντες οἱ μαθηταὶ εἶπαν.
  <span style="color:#b00e23">(36)</span> Τότε ἔρχεται μετʼ αὐτῶν ὁ Ἰησοῦς εἰς
  χωρίον λεγόμενον Γεθσημανί, καὶ λέγει τοῖς μαθηταῖς· Καθίσατε αὐτοῦ ἕως οὗ
  ἀπελθὼν ἐκεῖ προσεύξωμαι. <span style="color:#b00e23">(37)</span> καὶ
  παραλαβὼν τὸν Πέτρον καὶ τοὺς δύο υἱοὺς Ζεβεδαίου ἤρξατο λυπεῖσθαι καὶ
  ἀδημονεῖν. <span style="color:#b00e23">(38)</span> τότε λέγει αὐτοῖς·
  Περίλυπός ἐστιν ἡ ψυχή μου ἕως θανάτου· μείνατε ὧδε καὶ γρηγορεῖτε μετʼ ἐμοῦ.
  <span style="color:#b00e23">(39)</span> καὶ προελθὼν μικρὸν ἔπεσεν ἐπὶ
  πρόσωπον αὐτοῦ προσευχόμενος καὶ λέγων· Πάτερ μου, εἰ δυνατόν ἐστιν,
  παρελθάτω ἀπʼ ἐμοῦ τὸ ποτήριον τοῦτο· πλὴν οὐχ ὡς ἐγὼ θέλω ἀλλʼ ὡς σύ.
  <span style="color:#b00e23">(40)</span> καὶ ἔρχεται πρὸς τοὺς μαθητὰς καὶ
  εὑρίσκει αὐτοὺς καθεύδοντας, καὶ λέγει τῷ Πέτρῳ· Οὕτως οὐκ ἰσχύσατε μίαν ὥραν
  γρηγορῆσαι μετʼ ἐμοῦ; <span style="color:#b00e23">(41)</span> γρηγορεῖτε καὶ
  προσεύχεσθε, ἵνα μὴ εἰσέλθητε εἰς πειρασμόν· τὸ μὲν πνεῦμα πρόθυμον ἡ δὲ σὰρξ
  ἀσθενής. <span style="color:#b00e23">(42)</span> πάλιν ἐκ δευτέρου ἀπελθὼν
  προσηύξατο λέγων· Πάτερ μου, εἰ οὐ δύναται τοῦτο παρελθεῖν ἐὰν μὴ αὐτὸ πίω,
  γενηθήτω τὸ θέλημά σου. <span style="color:#b00e23">(43)</span> καὶ ἐλθὼν
  πάλιν εὗρεν αὐτοὺς καθεύδοντας, ἦσαν γὰρ αὐτῶν οἱ ὀφθαλμοὶ βεβαρημένοι.
  <span style="color:#b00e23">(44)</span> καὶ ἀφεὶς αὐτοὺς πάλιν ἀπελθὼν
  προσηύξατο ἐκ τρίτου τὸν αὐτὸν λόγον εἰπὼν πάλιν. <span style=
  "color:#b00e23">(45)</span> τότε ἔρχεται πρὸς τοὺς μαθητὰς καὶ λέγει αὐτοῖς·
  Καθεύδετε τὸ λοιπὸν καὶ ἀναπαύεσθε· ἰδοὺ ἤγγικεν ἡ ὥρα καὶ ὁ υἱὸς τοῦ
  ἀνθρώπου παραδίδοται εἰς χεῖρας ἁμαρτωλῶν. <span style=
  "color:#b00e23">(46)</span> ἐγείρεσθε ἄγωμεν· ἰδοὺ ἤγγικεν ὁ παραδιδούς με.
  <span style="color:#b00e23">(47)</span> Καὶ ἔτι αὐτοῦ λαλοῦντος ἰδοὺ Ἰούδας
  εἷς τῶν δώδεκα ἦλθεν καὶ μετʼ αὐτοῦ ὄχλος πολὺς μετὰ μαχαιρῶν καὶ ξύλων ἀπὸ
  τῶν ἀρχιερέων καὶ πρεσβυτέρων τοῦ λαοῦ. <span style=
  "color:#b00e23">(48)</span> ὁ δὲ παραδιδοὺς αὐτὸν ἔδωκεν αὐτοῖς σημεῖον
  λέγων· Ὃν ἂν φιλήσω αὐτός ἐστιν· κρατήσατε αὐτόν. <span style=
  "color:#b00e23">(49)</span> καὶ εὐθέως προσελθὼν τῷ Ἰησοῦ εἶπεν· Χαῖρε,
  ῥαββί· καὶ κατεφίλησεν αὐτόν. <span style="color:#b00e23">(50)</span> ὁ δὲ
  Ἰησοῦς εἶπεν αὐτῷ· Ἑταῖρε, ἐφʼ ὃ πάρει. τότε προσελθόντες ἐπέβαλον τὰς χεῖρας
  ἐπὶ τὸν Ἰησοῦν καὶ ἐκράτησαν αὐτόν. <span style="color:#b00e23">(51)</span>
  καὶ ἰδοὺ εἷς τῶν μετὰ Ἰησοῦ ἐκτείνας τὴν χεῖρα ἀπέσπασεν τὴν μάχαιραν αὐτοῦ
  καὶ πατάξας τὸν δοῦλον τοῦ ἀρχιερέως ἀφεῖλεν αὐτοῦ τὸ ὠτίον. <span style=
  "color:#b00e23">(52)</span> τότε λέγει αὐτῷ ὁ Ἰησοῦς· Ἀπόστρεψον τὴν μάχαιράν
  σου εἰς τὸν τόπον αὐτῆς, πάντες γὰρ οἱ λαβόντες μάχαιραν ἐν μαχαίρῃ
  ἀπολοῦνται· <span style="color:#b00e23">(53)</span> ἢ δοκεῖς ὅτι οὐ δύναμαι
  παρακαλέσαι τὸν πατέρα μου, καὶ παραστήσει μοι ἄρτι πλείω δώδεκα λεγιῶνας
  ἀγγέλων; <span style="color:#b00e23">(54)</span> πῶς οὖν πληρωθῶσιν αἱ γραφαὶ
  ὅτι οὕτως δεῖ γενέσθαι; <span style="color:#b00e23">(55)</span> ἐν ἐκείνῃ τῇ
  ὥρᾳ εἶπεν ὁ Ἰησοῦς τοῖς ὄχλοις· Ὡς ἐπὶ λῃστὴν ἐξήλθατε μετὰ μαχαιρῶν καὶ
  ξύλων συλλαβεῖν με; καθʼ ἡμέραν ἐν τῷ ἱερῷ ἐκαθεζόμην διδάσκων καὶ οὐκ
  ἐκρατήσατέ με. <span style="color:#b00e23">(56)</span> τοῦτο δὲ ὅλον γέγονεν
  ἵνα πληρωθῶσιν αἱ γραφαὶ τῶν προφητῶν. τότε οἱ μαθηταὶ πάντες ἀφέντες αὐτὸν
  ἔφυγον. <span style="color:#b00e23">(57)</span> Οἱ δὲ κρατήσαντες τὸν Ἰησοῦν
  ἀπήγαγον πρὸς Καϊάφαν τὸν ἀρχιερέα, ὅπου οἱ γραμματεῖς καὶ οἱ πρεσβύτεροι
  συνήχθησαν. <span style="color:#b00e23">(58)</span> ὁ δὲ Πέτρος ἠκολούθει
  αὐτῷ ἀπὸ μακρόθεν ἕως τῆς αὐλῆς τοῦ ἀρχιερέως, καὶ εἰσελθὼν ἔσω ἐκάθητο μετὰ
  τῶν ὑπηρετῶν ἰδεῖν τὸ τέλος. <span style="color:#b00e23">(59)</span> οἱ δὲ
  ἀρχιερεῖς καὶ τὸ συνέδριον ὅλον ἐζήτουν ψευδομαρτυρίαν κατὰ τοῦ Ἰησοῦ ὅπως
  αὐτὸν θανατώσωσιν, <span style="color:#b00e23">(60)</span> καὶ οὐχ εὗρον
  πολλῶν προσελθόντων ψευδομαρτύρων. ὕστερον δὲ προσελθόντες δύο <span style=
  "color:#b00e23">(61)</span> εἶπαν· Οὗτος ἔφη· Δύναμαι καταλῦσαι τὸν ναὸν τοῦ
  θεοῦ καὶ διὰ τριῶν ἡμερῶν οἰκοδομῆσαι. <span style=
  "color:#b00e23">(62)</span> καὶ ἀναστὰς ὁ ἀρχιερεὺς εἶπεν αὐτῷ· Οὐδὲν
  ἀποκρίνῃ; τί οὗτοί σου καταμαρτυροῦσιν; <span style=
  "color:#b00e23">(63)</span> ὁ δὲ Ἰησοῦς ἐσιώπα. καὶ ὁ ἀρχιερεὺς εἶπεν αὐτῷ·
  Ἐξορκίζω σε κατὰ τοῦ θεοῦ τοῦ ζῶντος ἵνα ἡμῖν εἴπῃς εἰ σὺ εἶ ὁ χριστὸς ὁ υἱὸς
  τοῦ θεοῦ. <span style="color:#b00e23">(64)</span> λέγει αὐτῷ ὁ Ἰησοῦς· Σὺ
  εἶπας· πλὴν λέγω ὑμῖν, ἀπʼ ἄρτι ὄψεσθε τὸν υἱὸν τοῦ ἀνθρώπου καθήμενον ἐκ
  δεξιῶν τῆς δυνάμεως καὶ ἐρχόμενον ἐπὶ τῶν νεφελῶν τοῦ οὐρανοῦ. <span style=
  "color:#b00e23">(65)</span> τότε ὁ ἀρχιερεὺς διέρρηξεν τὰ ἱμάτια αὐτοῦ λέγων·
  Ἐβλασφήμησεν· τί ἔτι χρείαν ἔχομεν μαρτύρων; ἴδε νῦν ἠκούσατε τὴν βλασφημίαν·
  <span style="color:#b00e23">(66)</span> τί ὑμῖν δοκεῖ; οἱ δὲ ἀποκριθέντες
  εἶπαν· Ἔνοχος θανάτου ἐστίν. <span style="color:#b00e23">(67)</span> τότε
  ἐνέπτυσαν εἰς τὸ πρόσωπον αὐτοῦ καὶ ἐκολάφισαν αὐτόν, οἱ δὲ ἐράπισαν
  <span style="color:#b00e23">(68)</span> λέγοντες· Προφήτευσον ἡμῖν, χριστέ,
  τίς ἐστιν ὁ παίσας σε; <span style="color:#b00e23">(69)</span> Ὁ δὲ Πέτρος
  ἐκάθητο ἔξω ἐν τῇ αὐλῇ· καὶ προσῆλθεν αὐτῷ μία παιδίσκη λέγουσα· Καὶ σὺ ἦσθα
  μετὰ Ἰησοῦ τοῦ Γαλιλαίου· <span style="color:#b00e23">(70)</span> ὁ δὲ
  ἠρνήσατο ἔμπροσθεν πάντων λέγων· Οὐκ οἶδα τί λέγεις. <span style=
  "color:#b00e23">(71)</span> ἐξελθόντα δὲ εἰς τὸν πυλῶνα εἶδεν αὐτὸν ἄλλη καὶ
  λέγει τοῖς ἐκεῖ· Οὗτος ἦν μετὰ Ἰησοῦ τοῦ Ναζωραίου· <span style=
  "color:#b00e23">(72)</span> καὶ πάλιν ἠρνήσατο μετὰ ὅρκου ὅτι Οὐκ οἶδα τὸν
  ἄνθρωπον. <span style="color:#b00e23">(73)</span> μετὰ μικρὸν δὲ προσελθόντες
  οἱ ἑστῶτες εἶπον τῷ Πέτρῳ· Ἀληθῶς καὶ σὺ ἐξ αὐτῶν εἶ, καὶ γὰρ ἡ λαλιά σου
  δῆλόν σε ποιεῖ· <span style="color:#b00e23">(74)</span> τότε ἤρξατο
  καταθεματίζειν καὶ ὀμνύειν ὅτι Οὐκ οἶδα τὸν ἄνθρωπον. καὶ εὐθέως ἀλέκτωρ
  ἐφώνησεν· <span style="color:#b00e23">(75)</span> καὶ ἐμνήσθη ὁ Πέτρος τοῦ
  ῥήματος Ἰησοῦ εἰρηκότος ὅτι Πρὶν ἀλέκτορα φωνῆσαι τρὶς ἀπαρνήσῃ με, καὶ
  ἐξελθὼν ἔξω ἔκλαυσεν πικρῶς.</p>

  <h3 id="gospel_of_st._matthew27">27</h3>

  <p><span style="color:#b00e23">(1)</span> Πρωΐας δὲ γενομένης συμβούλιον
  ἔλαβον πάντες οἱ ἀρχιερεῖς καὶ οἱ πρεσβύτεροι τοῦ λαοῦ κατὰ τοῦ Ἰησοῦ ὥστε
  θανατῶσαι αὐτόν· <span style="color:#b00e23">(2)</span> καὶ δήσαντες αὐτὸν
  ἀπήγαγον καὶ παρέδωκαν Πιλάτῳ τῷ ἡγεμόνι. <span style=
  "color:#b00e23">(3)</span> Τότε ἰδὼν Ἰούδας ὁ παραδιδοὺς αὐτὸν ὅτι κατεκρίθη
  μεταμεληθεὶς ἔστρεψεν τὰ τριάκοντα ἀργύρια τοῖς ἀρχιερεῦσιν καὶ πρεσβυτέροις
  <span style="color:#b00e23">(4)</span> λέγων· Ἥμαρτον παραδοὺς αἷμα ἀθῷον. οἱ
  δὲ εἶπαν· Τί πρὸς ἡμᾶς; σὺ ὄψῃ. <span style="color:#b00e23">(5)</span> καὶ
  ῥίψας τὰ ἀργύρια εἰς τὸν ναὸν ἀνεχώρησεν, καὶ ἀπελθὼν ἀπήγξατο. <span style=
  "color:#b00e23">(6)</span> οἱ δὲ ἀρχιερεῖς λαβόντες τὰ ἀργύρια εἶπαν· Οὐκ
  ἔξεστιν βαλεῖν αὐτὰ εἰς τὸν κορβανᾶν, ἐπεὶ τιμὴ αἵματός ἐστιν· <span style=
  "color:#b00e23">(7)</span> συμβούλιον δὲ λαβόντες ἠγόρασαν ἐξ αὐτῶν τὸν Ἀγρὸν
  τοῦ Κεραμέως εἰς ταφὴν τοῖς ξένοις. <span style="color:#b00e23">(8)</span>
  διὸ ἐκλήθη ὁ ἀγρὸς ἐκεῖνος Ἀγρὸς Αἵματος ἕως τῆς σήμερον. <span style=
  "color:#b00e23">(9)</span> τότε ἐπληρώθη τὸ ῥηθὲν διὰ Ἰερεμίου τοῦ προφήτου
  λέγοντος· Καὶ ἔλαβον τὰ τριάκοντα ἀργύρια, τὴν τιμὴν τοῦ τετιμημένου ὃν
  ἐτιμήσαντο ἀπὸ υἱῶν Ἰσραήλ, <span style="color:#b00e23">(10)</span> καὶ
  ἔδωκαν αὐτὰ εἰς τὸν ἀγρὸν τοῦ κεραμέως, καθὰ συνέταξέν μοι κύριος.
  <span style="color:#b00e23">(11)</span> Ὁ δὲ Ἰησοῦς ἐστάθη ἔμπροσθεν τοῦ
  ἡγεμόνος· καὶ ἐπηρώτησεν αὐτὸν ὁ ἡγεμὼν λέγων· Σὺ εἶ ὁ βασιλεὺς τῶν Ἰουδαίων;
  ὁ δὲ Ἰησοῦς ἔφη· Σὺ λέγεις. <span style="color:#b00e23">(12)</span> καὶ ἐν τῷ
  κατηγορεῖσθαι αὐτὸν ὑπὸ τῶν ἀρχιερέων καὶ πρεσβυτέρων οὐδὲν ἀπεκρίνατο.
  <span style="color:#b00e23">(13)</span> τότε λέγει αὐτῷ ὁ Πιλᾶτος· Οὐκ
  ἀκούεις πόσα σου καταμαρτυροῦσιν; <span style="color:#b00e23">(14)</span> καὶ
  οὐκ ἀπεκρίθη αὐτῷ πρὸς οὐδὲ ἓν ῥῆμα, ὥστε θαυμάζειν τὸν ἡγεμόνα λίαν.
  <span style="color:#b00e23">(15)</span> Κατὰ δὲ ἑορτὴν εἰώθει ὁ ἡγεμὼν
  ἀπολύειν ἕνα τῷ ὄχλῳ δέσμιον ὃν ἤθελον. <span style=
  "color:#b00e23">(16)</span> εἶχον δὲ τότε δέσμιον ἐπίσημον λεγόμενον Ἰησοῦν
  Βαραββᾶν. <span style="color:#b00e23">(17)</span> συνηγμένων οὖν αὐτῶν εἶπεν
  αὐτοῖς ὁ Πιλᾶτος· Τίνα θέλετε ἀπολύσω ὑμῖν, Ἰησοῦν τὸν Βαραββᾶν ἢ Ἰησοῦν τὸν
  λεγόμενον χριστόν; <span style="color:#b00e23">(18)</span> ᾔδει γὰρ ὅτι διὰ
  φθόνον παρέδωκαν αὐτόν. <span style="color:#b00e23">(19)</span> Καθημένου δὲ
  αὐτοῦ ἐπὶ τοῦ βήματος ἀπέστειλεν πρὸς αὐτὸν ἡ γυνὴ αὐτοῦ λέγουσα· Μηδὲν σοὶ
  καὶ τῷ δικαίῳ ἐκείνῳ, πολλὰ γὰρ ἔπαθον σήμερον κατʼ ὄναρ διʼ αὐτόν.
  <span style="color:#b00e23">(20)</span> Οἱ δὲ ἀρχιερεῖς καὶ οἱ πρεσβύτεροι
  ἔπεισαν τοὺς ὄχλους ἵνα αἰτήσωνται τὸν Βαραββᾶν τὸν δὲ Ἰησοῦν ἀπολέσωσιν.
  <span style="color:#b00e23">(21)</span> ἀποκριθεὶς δὲ ὁ ἡγεμὼν εἶπεν αὐτοῖς·
  Τίνα θέλετε ἀπὸ τῶν δύο ἀπολύσω ὑμῖν; οἱ δὲ εἶπαν· Τὸν Βαραββᾶν. <span style=
  "color:#b00e23">(22)</span> λέγει αὐτοῖς ὁ Πιλᾶτος· Τί οὖν ποιήσω Ἰησοῦν τὸν
  λεγόμενον χριστόν; λέγουσιν πάντες· Σταυρωθήτω. <span style=
  "color:#b00e23">(23)</span> ὁ δὲ ἔφη· Τί γὰρ κακὸν ἐποίησεν; οἱ δὲ περισσῶς
  ἔκραζον λέγοντες· Σταυρωθήτω. <span style="color:#b00e23">(24)</span> Ἰδὼν δὲ
  ὁ Πιλᾶτος ὅτι οὐδὲν ὠφελεῖ ἀλλὰ μᾶλλον θόρυβος γίνεται λαβὼν ὕδωρ ἀπενίψατο
  τὰς χεῖρας ἀπέναντι τοῦ ὄχλου λέγων· Ἀθῷός εἰμι ἀπὸ τοῦ αἵματος τούτου· ὑμεῖς
  ὄψεσθε. <span style="color:#b00e23">(25)</span> καὶ ἀποκριθεὶς πᾶς ὁ λαὸς
  εἶπεν· Τὸ αἷμα αὐτοῦ ἐφʼ ἡμᾶς καὶ ἐπὶ τὰ τέκνα ἡμῶν. <span style=
  "color:#b00e23">(26)</span> τότε ἀπέλυσεν αὐτοῖς τὸν Βαραββᾶν, τὸν δὲ Ἰησοῦν
  φραγελλώσας παρέδωκεν ἵνα σταυρωθῇ. <span style="color:#b00e23">(27)</span>
  Τότε οἱ στρατιῶται τοῦ ἡγεμόνος παραλαβόντες τὸν Ἰησοῦν εἰς τὸ πραιτώριον
  συνήγαγον ἐπʼ αὐτὸν ὅλην τὴν σπεῖραν. <span style="color:#b00e23">(28)</span>
  καὶ ἐκδύσαντες αὐτὸν χλαμύδα κοκκίνην περιέθηκαν αὐτῷ, <span style=
  "color:#b00e23">(29)</span> καὶ πλέξαντες στέφανον ἐξ ἀκανθῶν ἐπέθηκαν ἐπὶ
  τῆς κεφαλῆς αὐτοῦ καὶ κάλαμον ἐν τῇ δεξιᾷ αὐτοῦ, καὶ γονυπετήσαντες ἔμπροσθεν
  αὐτοῦ ἐνέπαιξαν αὐτῷ λέγοντες· Χαῖρε, βασιλεῦ τῶν Ἰουδαίων, <span style=
  "color:#b00e23">(30)</span> καὶ ἐμπτύσαντες εἰς αὐτὸν ἔλαβον τὸν κάλαμον καὶ
  ἔτυπτον εἰς τὴν κεφαλὴν αὐτοῦ. <span style="color:#b00e23">(31)</span> καὶ
  ὅτε ἐνέπαιξαν αὐτῷ, ἐξέδυσαν αὐτὸν τὴν χλαμύδα καὶ ἐνέδυσαν αὐτὸν τὰ ἱμάτια
  αὐτοῦ καὶ ἀπήγαγον αὐτὸν εἰς τὸ σταυρῶσαι. <span style=
  "color:#b00e23">(32)</span> Ἐξερχόμενοι δὲ εὗρον ἄνθρωπον Κυρηναῖον ὀνόματι
  Σίμωνα· τοῦτον ἠγγάρευσαν ἵνα ἄρῃ τὸν σταυρὸν αὐτοῦ. <span style=
  "color:#b00e23">(33)</span> Καὶ ἐλθόντες εἰς τόπον λεγόμενον Γολγοθᾶ, ὅ ἐστιν
  Κρανίου Τόπος λεγόμενος, <span style="color:#b00e23">(34)</span> ἔδωκαν αὐτῷ
  πιεῖν οἶνον μετὰ χολῆς μεμιγμένον· καὶ γευσάμενος οὐκ ἠθέλησεν πιεῖν.
  <span style="color:#b00e23">(35)</span> σταυρώσαντες δὲ αὐτὸν διεμερίσαντο τὰ
  ἱμάτια αὐτοῦ βάλλοντες κλῆρον, <span style="color:#b00e23">(36)</span> καὶ
  καθήμενοι ἐτήρουν αὐτὸν ἐκεῖ. <span style="color:#b00e23">(37)</span> καὶ
  ἐπέθηκαν ἐπάνω τῆς κεφαλῆς αὐτοῦ τὴν αἰτίαν αὐτοῦ γεγραμμένην· Οὗτός ἐστιν
  Ἰησοῦς ὁ βασιλεὺς τῶν Ἰουδαίων. <span style="color:#b00e23">(38)</span> Τότε
  σταυροῦνται σὺν αὐτῷ δύο λῃσταί, εἷς ἐκ δεξιῶν καὶ εἷς ἐξ εὐωνύμων.
  <span style="color:#b00e23">(39)</span> οἱ δὲ παραπορευόμενοι ἐβλασφήμουν
  αὐτὸν κινοῦντες τὰς κεφαλὰς αὐτῶν <span style="color:#b00e23">(40)</span> καὶ
  λέγοντες· Ὁ καταλύων τὸν ναὸν καὶ ἐν τρισὶν ἡμέραις οἰκοδομῶν, σῶσον σεαυτόν·
  εἰ υἱὸς εἶ τοῦ θεοῦ, κατάβηθι ἀπὸ τοῦ σταυροῦ. <span style=
  "color:#b00e23">(41)</span> ὁμοίως καὶ οἱ ἀρχιερεῖς ἐμπαίζοντες μετὰ τῶν
  γραμματέων καὶ πρεσβυτέρων ἔλεγον· <span style="color:#b00e23">(42)</span>
  Ἄλλους ἔσωσεν, ἑαυτὸν οὐ δύναται σῶσαι· βασιλεὺς Ἰσραήλ ἐστιν, καταβάτω νῦν
  ἀπὸ τοῦ σταυροῦ καὶ πιστεύσομεν ἐπʼ αὐτόν. <span style=
  "color:#b00e23">(43)</span> πέποιθεν ἐπὶ τὸν θεόν, ῥυσάσθω νῦν εἰ θέλει
  αὐτόν· εἶπεν γὰρ ὅτι Θεοῦ εἰμι υἱός. <span style="color:#b00e23">(44)</span>
  τὸ δʼ αὐτὸ καὶ οἱ λῃσταὶ οἱ συσταυρωθέντες σὺν αὐτῷ ὠνείδιζον αὐτόν.
  <span style="color:#b00e23">(45)</span> Ἀπὸ δὲ ἕκτης ὥρας σκότος ἐγένετο ἐπὶ
  πᾶσαν τὴν γῆν ἕως ὥρας ἐνάτης. <span style="color:#b00e23">(46)</span> περὶ
  δὲ τὴν ἐνάτην ὥραν ἀνεβόησεν ὁ Ἰησοῦς φωνῇ μεγάλῃ λέγων· Ἠλὶ ἠλὶ λεμὰ
  σαβαχθάνι; τοῦτʼ ἔστιν· Θεέ μου θεέ μου, ἱνατί με ἐγκατέλιπες; <span style=
  "color:#b00e23">(47)</span> τινὲς δὲ τῶν ἐκεῖ ἑστηκότων ἀκούσαντες ἔλεγον ὅτι
  Ἠλίαν φωνεῖ οὗτος. <span style="color:#b00e23">(48)</span> καὶ εὐθέως δραμὼν
  εἷς ἐξ αὐτῶν καὶ λαβὼν σπόγγον πλήσας τε ὄξους καὶ περιθεὶς καλάμῳ ἐπότιζεν
  αὐτόν. <span style="color:#b00e23">(49)</span> οἱ δὲ λοιποὶ ἔλεγον· Ἄφες
  ἴδωμεν εἰ ἔρχεται Ἠλίας σώσων αὐτόν. <span style="color:#b00e23">(50)</span>
  ὁ δὲ Ἰησοῦς πάλιν κράξας φωνῇ μεγάλῃ ἀφῆκεν τὸ πνεῦμα. <span style=
  "color:#b00e23">(51)</span> καὶ ἰδοὺ τὸ καταπέτασμα τοῦ ναοῦ ἐσχίσθη ἀπʼ
  ἄνωθεν ἕως κάτω εἰς δύο, καὶ ἡ γῆ ἐσείσθη, καὶ αἱ πέτραι ἐσχίσθησαν,
  <span style="color:#b00e23">(52)</span> καὶ τὰ μνημεῖα ἀνεῴχθησαν καὶ πολλὰ
  σώματα τῶν κεκοιμημένων ἁγίων ἠγέρθησαν, <span style=
  "color:#b00e23">(53)</span> καὶ ἐξελθόντες ἐκ τῶν μνημείων μετὰ τὴν ἔγερσιν
  αὐτοῦ εἰσῆλθον εἰς τὴν ἁγίαν πόλιν καὶ ἐνεφανίσθησαν πολλοῖς. <span style=
  "color:#b00e23">(54)</span> Ὁ δὲ ἑκατόνταρχος καὶ οἱ μετʼ αὐτοῦ τηροῦντες τὸν
  Ἰησοῦν ἰδόντες τὸν σεισμὸν καὶ τὰ γενόμενα ἐφοβήθησαν σφόδρα λέγοντες· Ἀληθῶς
  θεοῦ υἱὸς ἦν οὗτος. <span style="color:#b00e23">(55)</span> Ἦσαν δὲ ἐκεῖ
  γυναῖκες πολλαὶ ἀπὸ μακρόθεν θεωροῦσαι, αἵτινες ἠκολούθησαν τῷ Ἰησοῦ ἀπὸ τῆς
  Γαλιλαίας διακονοῦσαι αὐτῷ· <span style="color:#b00e23">(56)</span> ἐν αἷς ἦν
  Μαρία ἡ Μαγδαληνὴ καὶ Μαρία ἡ τοῦ Ἰακώβου καὶ Ἰωσὴφ μήτηρ καὶ ἡ μήτηρ τῶν
  υἱῶν Ζεβεδαίου. <span style="color:#b00e23">(57)</span> Ὀψίας δὲ γενομένης
  ἦλθεν ἄνθρωπος πλούσιος ἀπὸ Ἁριμαθαίας, τοὔνομα Ἰωσήφ, ὃς καὶ αὐτὸς
  ἐμαθητεύθη τῷ Ἰησοῦ· <span style="color:#b00e23">(58)</span> οὗτος προσελθὼν
  τῷ Πιλάτῳ ᾐτήσατο τὸ σῶμα τοῦ Ἰησοῦ. τότε ὁ Πιλᾶτος ἐκέλευσεν ἀποδοθῆναι.
  <span style="color:#b00e23">(59)</span> καὶ λαβὼν τὸ σῶμα ὁ Ἰωσὴφ ἐνετύλιξεν
  αὐτὸ σινδόνι καθαρᾷ, <span style="color:#b00e23">(60)</span> καὶ ἔθηκεν αὐτὸ
  ἐν τῷ καινῷ αὐτοῦ μνημείῳ ὃ ἐλατόμησεν ἐν τῇ πέτρᾳ, καὶ προσκυλίσας λίθον
  μέγαν τῇ θύρᾳ τοῦ μνημείου ἀπῆλθεν. <span style="color:#b00e23">(61)</span>
  ἦν δὲ ἐκεῖ Μαριὰμ ἡ Μαγδαληνὴ καὶ ἡ ἄλλη Μαρία καθήμεναι ἀπέναντι τοῦ τάφου.
  <span style="color:#b00e23">(62)</span> Τῇ δὲ ἐπαύριον, ἥτις ἐστὶν μετὰ τὴν
  παρασκευήν, συνήχθησαν οἱ ἀρχιερεῖς καὶ οἱ Φαρισαῖοι πρὸς Πιλᾶτον
  <span style="color:#b00e23">(63)</span> λέγοντες· Κύριε, ἐμνήσθημεν ὅτι
  ἐκεῖνος ὁ πλάνος εἶπεν ἔτι ζῶν· Μετὰ τρεῖς ἡμέρας ἐγείρομαι· <span style=
  "color:#b00e23">(64)</span> κέλευσον οὖν ἀσφαλισθῆναι τὸν τάφον ἕως τῆς
  τρίτης ἡμέρας, μήποτε ἐλθόντες οἱ μαθηταὶ αὐτοῦ κλέψωσιν αὐτὸν καὶ εἴπωσιν τῷ
  λαῷ· Ἠγέρθη ἀπὸ τῶν νεκρῶν, καὶ ἔσται ἡ ἐσχάτη πλάνη χείρων τῆς πρώτης.
  <span style="color:#b00e23">(65)</span> ἔφη αὐτοῖς ὁ Πιλᾶτος· Ἔχετε
  κουστωδίαν· ὑπάγετε ἀσφαλίσασθε ὡς οἴδατε. <span style=
  "color:#b00e23">(66)</span> οἱ δὲ πορευθέντες ἠσφαλίσαντο τὸν τάφον
  σφραγίσαντες τὸν λίθον μετὰ τῆς κουστωδίας.</p>

  <h3 id="gospel_of_st._matthew28">28</h3>

  <p><span style="color:#b00e23">(1)</span> Ὀψὲ δὲ σαββάτων, τῇ ἐπιφωσκούσῃ εἰς
  μίαν σαββάτων, ἦλθεν Μαριὰμ ἡ Μαγδαληνὴ καὶ ἡ ἄλλη Μαρία θεωρῆσαι τὸν τάφον.
  <span style="color:#b00e23">(2)</span> καὶ ἰδοὺ σεισμὸς ἐγένετο μέγας·
  ἄγγελος γὰρ κυρίου καταβὰς ἐξ οὐρανοῦ καὶ προσελθὼν ἀπεκύλισε τὸν λίθον καὶ
  ἐκάθητο ἐπάνω αὐτοῦ. <span style="color:#b00e23">(3)</span> ἦν δὲ ἡ εἰδέα
  αὐτοῦ ὡς ἀστραπὴ καὶ τὸ ἔνδυμα αὐτοῦ λευκὸν ὡς χιών. <span style=
  "color:#b00e23">(4)</span> ἀπὸ δὲ τοῦ φόβου αὐτοῦ ἐσείσθησαν οἱ τηροῦντες καὶ
  ἐγενήθησαν ὡς νεκροί. <span style="color:#b00e23">(5)</span> ἀποκριθεὶς δὲ ὁ
  ἄγγελος εἶπεν ταῖς γυναιξίν· Μὴ φοβεῖσθε ὑμεῖς, οἶδα γὰρ ὅτι Ἰησοῦν τὸν
  ἐσταυρωμένον ζητεῖτε· <span style="color:#b00e23">(6)</span> οὐκ ἔστιν ὧδε,
  ἠγέρθη γὰρ καθὼς εἶπεν· δεῦτε ἴδετε τὸν τόπον ὅπου ἔκειτο· <span style=
  "color:#b00e23">(7)</span> καὶ ταχὺ πορευθεῖσαι εἴπατε τοῖς μαθηταῖς αὐτοῦ
  ὅτι Ἠγέρθη ἀπὸ τῶν νεκρῶν, καὶ ἰδοὺ προάγει ὑμᾶς εἰς τὴν Γαλιλαίαν, ἐκεῖ
  αὐτὸν ὄψεσθε· ἰδοὺ εἶπον ὑμῖν. <span style="color:#b00e23">(8)</span> καὶ
  ἀπελθοῦσαι ταχὺ ἀπὸ τοῦ μνημείου μετὰ φόβου καὶ χαρᾶς μεγάλης ἔδραμον
  ἀπαγγεῖλαι τοῖς μαθηταῖς αὐτοῦ. <span style="color:#b00e23">(9)</span> καὶ
  ἰδοὺ Ἰησοῦς ὑπήντησεν αὐταῖς λέγων· Χαίρετε· αἱ δὲ προσελθοῦσαι ἐκράτησαν
  αὐτοῦ τοὺς πόδας καὶ προσεκύνησαν αὐτῷ. <span style=
  "color:#b00e23">(10)</span> τότε λέγει αὐταῖς ὁ Ἰησοῦς· Μὴ φοβεῖσθε· ὑπάγετε
  ἀπαγγείλατε τοῖς ἀδελφοῖς μου ἵνα ἀπέλθωσιν εἰς τὴν Γαλιλαίαν, κἀκεῖ με
  ὄψονται. <span style="color:#b00e23">(11)</span> Πορευομένων δὲ αὐτῶν ἰδού
  τινες τῆς κουστωδίας ἐλθόντες εἰς τὴν πόλιν ἀπήγγειλαν τοῖς ἀρχιερεῦσιν
  ἅπαντα τὰ γενόμενα. <span style="color:#b00e23">(12)</span> καὶ συναχθέντες
  μετὰ τῶν πρεσβυτέρων συμβούλιόν τε λαβόντες ἀργύρια ἱκανὰ ἔδωκαν τοῖς
  στρατιώταις <span style="color:#b00e23">(13)</span> λέγοντες· Εἴπατε ὅτι Οἱ
  μαθηταὶ αὐτοῦ νυκτὸς ἐλθόντες ἔκλεψαν αὐτὸν ἡμῶν κοιμωμένων· <span style=
  "color:#b00e23">(14)</span> καὶ ἐὰν ἀκουσθῇ τοῦτο ἐπὶ τοῦ ἡγεμόνος, ἡμεῖς
  πείσομεν αὐτὸν καὶ ὑμᾶς ἀμερίμνους ποιήσομεν. <span style=
  "color:#b00e23">(15)</span> οἱ δὲ λαβόντες τὰ ἀργύρια ἐποίησαν ὡς
  ἐδιδάχθησαν. Καὶ διεφημίσθη ὁ λόγος οὗτος παρὰ Ἰουδαίοις μέχρι τῆς σήμερον
  ἡμέρας. <span style="color:#b00e23">(16)</span> Οἱ δὲ ἕνδεκα μαθηταὶ
  ἐπορεύθησαν εἰς τὴν Γαλιλαίαν εἰς τὸ ὄρος οὗ ἐτάξατο αὐτοῖς ὁ Ἰησοῦς,
  <span style="color:#b00e23">(17)</span> καὶ ἰδόντες αὐτὸν προσεκύνησαν, οἱ δὲ
  ἐδίστασαν. <span style="color:#b00e23">(18)</span> καὶ προσελθὼν ὁ Ἰησοῦς
  ἐλάλησεν αὐτοῖς λέγων· Ἐδόθη μοι πᾶσα ἐξουσία ἐν οὐρανῷ καὶ ἐπὶ τῆς γῆς·
  <span style="color:#b00e23">(19)</span> πορευθέντες οὖν μαθητεύσατε πάντα τὰ
  ἔθνη, βαπτίζοντες αὐτοὺς εἰς τὸ ὄνομα τοῦ πατρὸς καὶ τοῦ υἱοῦ καὶ τοῦ ἁγίου
  πνεύματος, <span style="color:#b00e23">(20)</span> διδάσκοντες αὐτοὺς τηρεῖν
  πάντα ὅσα ἐνετειλάμην ὑμῖν· καὶ ἰδοὺ ἐγὼ μεθʼ ὑμῶν εἰμι πάσας τὰς ἡμέρας ἕως
  τῆς συντελείας τοῦ αἰῶνος.</p>
</body>
</html>
