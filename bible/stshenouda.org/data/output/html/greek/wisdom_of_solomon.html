<!DOCTYPE html>
<html>
<head>
  <title>Wisdom of Solomon</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="wisdom_of_solomon">Wisdom of Solomon</h2>
  <a href="#wisdom_of_solomon1">1</a> <a href="#wisdom_of_solomon2">2</a>
  <a href="#wisdom_of_solomon3">3</a> <a href="#wisdom_of_solomon4">4</a>
  <a href="#wisdom_of_solomon5">5</a> <a href="#wisdom_of_solomon6">6</a>
  <a href="#wisdom_of_solomon7">7</a> <a href="#wisdom_of_solomon8">8</a>
  <a href="#wisdom_of_solomon9">9</a> <a href="#wisdom_of_solomon10">10</a>
  <a href="#wisdom_of_solomon11">11</a> <a href="#wisdom_of_solomon12">12</a>
  <a href="#wisdom_of_solomon13">13</a> <a href="#wisdom_of_solomon14">14</a>
  <a href="#wisdom_of_solomon15">15</a> <a href="#wisdom_of_solomon16">16</a>
  <a href="#wisdom_of_solomon17">17</a> <a href="#wisdom_of_solomon18">18</a>
  <a href="#wisdom_of_solomon19">19</a>
  <h3 id="wisdom_of_solomon1">1</h3>

  <p><span style="color:#b00e23">(1)</span> Ἀγαπήσατε δικαιοσύνην, οἱ κρίνοντες
  τὴν γῆν, φρονήσατε περὶ τοῦ κυρίου ἐν ἀγαθότητι καὶ ἐν ἁπλότητι καρδίας
  ζητήσατε αὐτόν. <span style="color:#b00e23">(2)</span> ὅτι εὑρίσκεται τοῖς µὴ
  πειράζουσιν αὐτόν, ἐµφανίζεται δὲ τοῖς µὴ ἀπιστοῦσιν αὐτῷ. <span style=
  "color:#b00e23">(3)</span> σκολιοὶ γὰρ λογισµοὶ χωρίζουσιν ἀπὸ θεοῦ,
  δοκιµαζοµένη τε ἡ δύναµις ἐλέγχει τοὺς ἄφρονας. <span style=
  "color:#b00e23">(4)</span> ὅτι εἰς κακότεχνον ψυχὴν οὐκ εἰσελεύσεται σοφία
  οὐδὲ κατοικήσει ἐν σώµατι κατάχρεῳ ἁµαρτίας. <span style=
  "color:#b00e23">(5)</span> ἅγιον γὰρ πνεῦµα παιδείας φεύξεται δόλον καὶ
  ἀπαναστήσεται ἀπὸ λογισµῶν ἀσυνέτων καὶ ἐλεγχθήσεται ἐπελθούσης ἀδικίας.
  <span style="color:#b00e23">(6)</span> φιλάνθρωπον γὰρ πνεῦµα σοφία καὶ οὐκ
  ἀθῳώσει βλάσφηµον ἀπὸ χειλέων αὐτοῦ· ὅτι τῶν νεφρῶν αὐτοῦ µάρτυς ὁ θεὸς καὶ
  τῆς καρδίας αὐτοῦ ἐπίσκοπος ἀληθὴς καὶ τῆς γλώσσης ἀκουστής. <span style=
  "color:#b00e23">(7)</span> ὅτι πνεῦµα κυρίου πεπλήρωκεν τὴν οἰκουµένην, καὶ
  τὸ συνέχον τὰ πάντα γνῶσιν ἔχει φωνῆς. <span style="color:#b00e23">(8)</span>
  διὰ τοῦτο φθεγγόµενος ἄδικα οὐδεὶς µὴ λάθῃ, οὐδὲ µὴ παροδεύσῃ αὐτὸν ἐλέγχουσα
  ἡ δίκη. <span style="color:#b00e23">(9)</span> ἐν γὰρ διαβουλίοις ἀσεβοῦς
  ἐξέτασις ἔσται, λόγων δὲ αὐτοῦ ἀκοὴ πρὸς κύριον ἥξει εἰς ἔλεγχον ἀνοµηµάτων
  αὐτοῦ· <span style="color:#b00e23">(10)</span> ὅτι οὖς ζηλώσεως ἀκροᾶται τὰ
  πάντα, καὶ θροῦς γογγυσµῶν οὐκ ἀποκρύπτεται. <span style=
  "color:#b00e23">(11)</span> Φυλάξασθε τοίνυν γογγυσµὸν ἀνωφελῆ καὶ ἀπὸ
  καταλαλιᾶς φείσασθε γλώσσης· ὅτι φθέγµα λαθραῖον κενὸν οὐ πορεύσεται, στόµα
  δὲ καταψευδόµενον ἀναιρεῖ ψυχήν. <span style="color:#b00e23">(12)</span> µὴ
  ζηλοῦτε θάνατον ἐν πλάνῃ ζωῆς ὑµῶν µηδὲ ἐπισπᾶσθε ὄλεθρον ἐν ἔργοις χειρῶν
  ὑµῶν· <span style="color:#b00e23">(13)</span> ὅτι ὁ θεὸς θάνατον οὐκ ἐποίησεν
  οὐδὲ τέρπεται ἐπ’ ἀπωλείᾳ ζώντων. <span style="color:#b00e23">(14)</span>
  ἔκτισεν γὰρ εἰς τὸ εἶναι τὰ πάντα, καὶ σωτήριοι αἱ γενέσεις τοῦ κόσµου, καὶ
  οὐκ ἔστιν ἐν αὐταῖς φάρµακον ὀλέθρου οὔτε ᾅδου βασίλειον ἐπὶ γῆς.
  <span style="color:#b00e23">(15)</span> δικαιοσύνη γὰρ ἀθάνατός ἐστιν.
  <span style="color:#b00e23">(16)</span> Ἀσεβεῖς δὲ ταῖς χερσὶν καὶ τοῖς
  λόγοις προσεκαλέσαντο αὐτόν, φίλον ἡγησάµενοι αὐτὸν ἐτάκησαν καὶ συνθήκην
  ἔθεντο πρὸς αὐτόν, ὅτι ἄξιοί εἰσιν τῆς ἐκείνου µερίδος εἶναι.</p>

  <h3 id="wisdom_of_solomon2">2</h3>

  <p><span style="color:#b00e23">(1)</span> εἶπον γὰρ ἐν ἑαυτοῖς λογισάµενοι
  οὐκ ὀρθῶς Ὀλίγος ἐστὶν καὶ λυπηρὸς ὁ βίος ἡµῶν, καὶ οὐκ ἔστιν ἴασις ἐν
  τελευτῇ ἀνθρώπου, καὶ οὐκ ἐγνώσθη ὁ ἀναλύσας ἐξ ᾅδου. <span style=
  "color:#b00e23">(2)</span> ὅτι αὐτοσχεδίως ἐγενήθηµεν καὶ µετὰ τοῦτο ἐσόµεθα
  ὡς οὐχ ὑπάρξαντες· ὅτι καπνὸς ἡ πνοὴ ἐν ῥισὶν ἡµῶν, καὶ ὁ λόγος σπινθὴρ ἐν
  κινήσει καρδίας ἡµῶν, <span style="color:#b00e23">(3)</span> οὗ σβεσθέντος
  τέφρα ἀποβήσεται τὸ σῶµα καὶ τὸ πνεῦµα διαχυθήσεται ὡς χαῦνος ἀήρ.
  <span style="color:#b00e23">(4)</span> καὶ τὸ ὄνοµα ἡµῶν ἐπιλησθήσεται ἐν
  χρόνῳ, καὶ οὐθεὶς µνηµονεύσει τῶν ἔργων ἡµῶν· καὶ παρελεύσεται ὁ βίος ἡµῶν ὡς
  ἴχνη νεφέλης καὶ ὡς ὁµίχλη διασκεδασθήσεται διωχθεῖσα ὑπὸ ἀκτίνων ἡλίου καὶ
  ὑπὸ θερµότητος αὐτοῦ βαρυνθεῖσα. <span style="color:#b00e23">(5)</span> σκιᾶς
  γὰρ πάροδος ὁ καιρὸς ἡµῶν, καὶ οὐκ ἔστιν ἀναποδισµὸς τῆς τελευτῆς ἡµῶν, ὅτι
  κατεσφραγίσθη καὶ οὐδεὶς ἀναστρέφει. <span style="color:#b00e23">(6)</span>
  δεῦτε οὖν καὶ ἀπολαύσωµεν τῶν ὄντων ἀγαθῶν καὶ χρησώµεθα τῇ κτίσει ὡς ἐν
  νεότητι σπουδαίως· <span style="color:#b00e23">(7)</span> οἴνου πολυτελοῦς
  καὶ µύρων πλησθῶµεν, καὶ µὴ παροδευσάτω ἡµᾶς ἄνθος ἔαρος· <span style=
  "color:#b00e23">(8)</span> στεψώµεθα ῥόδων κάλυξιν πρὶν ἢ µαρανθῆναι·
  <span style="color:#b00e23">(9)</span> µηδεὶς ἡµῶν ἄµοιρος ἔστω τῆς ἡµετέρας
  ἀγερωχίας, πανταχῇ καταλίπωµεν σύµβολα τῆς εὐφροσύνης, ὅτι αὕτη ἡ µερὶς ἡµῶν
  καὶ ὁ κλῆρος οὗτος. <span style="color:#b00e23">(10)</span> καταδυναστεύσωµεν
  πένητα δίκαιον, µὴ φεισώµεθα χήρας µηδὲ πρεσβύτου ἐντραπῶµεν πολιὰς
  πολυχρονίους· <span style="color:#b00e23">(11)</span> ἔστω δὲ ἡµῶν ἡ ἰσχὺς
  νόµος τῆς δικαιοσύνης, τὸ γὰρ ἀσθενὲς ἄχρηστον ἐλέγχεται. <span style=
  "color:#b00e23">(12)</span> ἐνεδρεύσωµεν τὸν δίκαιον, ὅτι δύσχρηστος ἡµῖν
  ἐστιν καὶ ἐναντιοῦται τοῖς ἔργοις ἡµῶν καὶ ὀνειδίζει ἡµῖν ἁµαρτήµατα νόµου
  καὶ ἐπιφηµίζει ἡµῖν ἁµαρτήµατα παιδείας ἡµῶν· <span style=
  "color:#b00e23">(13)</span> ἐπαγγέλλεται γνῶσιν ἔχειν θεοῦ καὶ παῖδα κυρίου
  ἑαυτὸν ὀνοµάζει· <span style="color:#b00e23">(14)</span> ἐγένετο ἡµῖν εἰς
  ἔλεγχον ἐννοιῶν ἡµῶν, βαρύς ἐστιν ἡµῖν καὶ βλεπόµενος, <span style=
  "color:#b00e23">(15)</span> ὅτι ἀνόµοιος τοῖς ἄMοις ὁ βίος αὐτοῦ, καὶ
  ἐξηλλαγµέναι αἱ τρίβοι αὐτοῦ· <span style="color:#b00e23">(16)</span> εἰς
  κίβδηλον ἐλογίσθηµεν αὐτῷ, καὶ ἀπέχεται τῶν ὁδῶν ἡµῶν ὡς ἀπὸ ἀκαθαρσιῶν·
  µακαρίζει ἔσχατα δικαίων καὶ ἀλαζονεύεται πατέρα θεόν. <span style=
  "color:#b00e23">(17)</span> ἴδωµεν εἰ οἱ λόγοι αὐτοῦ ἀληθεῖς, καὶ πειράσωµεν
  τὰ ἐν ἐκβάσει αὐτοῦ· <span style="color:#b00e23">(18)</span> εἰ γάρ ἐστιν ὁ
  δίκαιος υἱὸς θεοῦ, ἀντιλήµψεται αὐτοῦ καὶ ῥύσεται αὐτὸν ἐκ χειρὸς
  ἀνθεστηκότων. <span style="color:#b00e23">(19)</span> ὕβρει καὶ βασάνῳ
  ἐτάσωµεν αὐτόν, ἵνα γνῶµεν τὴν ἐπιείκειαν αὐτοῦ καὶ δοκιµάσωµεν τὴν
  ἀνεξικακίαν αὐτοῦ· <span style="color:#b00e23">(20)</span> θανάτῳ ἀσχήµονι
  καταδικάσωµεν αὐτόν, ἔσται γὰρ αὐτοῦ ἐπισκοπὴ ἐκ λόγων αὐτοῦ. <span style=
  "color:#b00e23">(21)</span> Ταῦτα ἐλογίσαντο, καὶ ἐπλανήθησαν· ἀπετύφλωσεν
  γὰρ αὐτοὺς ἡ κακία αὐτῶν, <span style="color:#b00e23">(22)</span> καὶ οὐκ
  ἔγνωσαν µυστήρια θεοῦ οὐδὲ µισθὸν ἤλπισαν ὁσιότητος οὐδὲ ἔκριναν γέρας ψυχῶν
  ἀµώµων. <span style="color:#b00e23">(23)</span> ὅτι ὁ θεὸς ἔκτισεν τὸν
  ἄνθρωπον ἐπ’ ἀφθαρσίᾳ καὶ εἰκόνα τῆς ἰδίας ἀϊδιότητος ἐποίησεν αὐτόν·
  <span style="color:#b00e23">(24)</span> φθόνῳ δὲ διαβόλου θάνατος εἰσῆλθεν
  εἰς τὸν κόσµον, πειράζουσιν δὲ αὐτὸν οἱ τῆς ἐκείνου µερίδος ὄντες.</p>

  <h3 id="wisdom_of_solomon3">3</h3>

  <p><span style="color:#b00e23">(1)</span> Δικαίων δὲ ψυχαὶ ἐν χειρὶ θεοῦ, καὶ
  οὐ µὴ ἅψηται αὐτῶν βάσανος. <span style="color:#b00e23">(2)</span> ἔδοξαν ἐν
  ὀφθαλµοῖς ἀφρόνων τεθνάναι, καὶ ἐλογίσθη κάκωσις ἡ ἔξοδος αὐτῶν <span style=
  "color:#b00e23">(3)</span> καὶ ἡ ἀφ’ ἡµῶν πορεία σύντριµµα, οἱ δέ εἰσιν ἐν
  εἰρήνῃ. <span style="color:#b00e23">(4)</span> καὶ γὰρ ἐν ὄψει ἀνθρώπων ἐὰν
  κολασθῶσιν, ἡ ἐλπὶς αὐτῶν ἀθανασίας πλήρης· <span style=
  "color:#b00e23">(5)</span> καὶ ὀλίγα παιδευθέντες µεγάλα εὐεργετηθήσονται,
  ὅτι ὁ θεὸς ἐπείρασεν αὐτοὺς καὶ εὗρεν αὐτοὺς ἀξίους ἑαυτοῦ· <span style=
  "color:#b00e23">(6)</span> ὡς χρυσὸν ἐν χωνευτηρίῳ ἐδοκίµασεν αὐτοὺς καὶ ὡς
  ὁλοκάρπωµα θυσίας προσεδέξατο αὐτούς. <span style="color:#b00e23">(7)</span>
  καὶ ἐν καιρῷ ἐπισκοπῆς αὐτῶν ἀναλάµψουσιν καὶ ὡς σπινθῆρες ἐν καλάµῃ
  διαδραµοῦνται· <span style="color:#b00e23">(8)</span> κρινοῦσιν ἔθνη καὶ
  κρατήσουσιν λαῶν, καὶ βασιλεύσει αὐτῶν κύριος εἰς τοὺς αἰῶνας. <span style=
  "color:#b00e23">(9)</span> οἱ πεποιθότες ἐπ’ αὐτῷ συνήσουσιν ἀλήθειαν, καὶ οἱ
  πιστοὶ ἐν ἀγάπῃ προσµενοῦσιν αὐτῷ· ὅτι χάρις καὶ ἔλεος τοῖς ἐκλεκτοῖς αὐτοῦ.
  <span style="color:#b00e23">(10)</span> Οἱ δὲ ἀσεβεῖς καθὰ ἐλογίσαντο ἕξουσιν
  ἐπιτιµίαν οἱ ἀµελήσαντες τοῦ δικαίου καὶ τοῦ κυρίου ἀποστάντες· <span style=
  "color:#b00e23">(11)</span> σοφίαν γὰρ καὶ παιδείαν ὁ ἐξουθενῶν ταλαίπωρος,
  καὶ κενὴ ἡ ἐλπὶς αὐτῶν, καὶ οἱ κόποι ἀνόνητοι, καὶ ἄχρηστα τὰ ἔργα αὐτῶν·
  <span style="color:#b00e23">(12)</span> αἱ γυναῖκες αὐτῶν ἄφρονες, καὶ πονηρὰ
  τὰ τέκνα αὐτῶν, ἐπικατάρατος ἡ γένεσις αὐτῶν. <span style=
  "color:#b00e23">(13)</span> ὅτι µακαρία στεῖρα ἡ ἀµίαντος, ἥτις οὐκ ἔγνω
  κοίτην ἐν παραπτώµατι, ἕξει καρπὸν ἐν ἐπισκοπῇ ψυχῶν, <span style=
  "color:#b00e23">(14)</span> καὶ εὐνοῦχος ὁ µὴ ἐργασάµενος ἐν χειρὶ ἀνόµηµα
  µηδὲ ἐνθυµηθεὶς κατὰ τοῦ κυρίου πονηρά, δοθήσεται γὰρ αὐτῷ τῆς πίστεως χάρις
  ἐκλεκτὴ καὶ κλῆρος ἐν ναῷ κυρίου θυµηρέστερος. <span style=
  "color:#b00e23">(15)</span> ἀγαθῶν γὰρ πόνων καρπὸς εὐκλεής, καὶ ἀδιάπτωτος ἡ
  ῥίζα τῆς φρονήσεως. <span style="color:#b00e23">(16)</span> τέκνα δὲ µοιχῶν
  ἀτέλεστα ἔσται, καὶ ἐκ παρανόµου κοίτης σπέρµα ἀφανισθήσεται. <span style=
  "color:#b00e23">(17)</span> ἐάν τε γὰρ µακρόβιοι γένωνται, εἰς οὐθὲν
  λογισθήσονται, καὶ ἄτιµον ἐπ’ ἐσχάτων τὸ γῆρας αὐτῶν· <span style=
  "color:#b00e23">(18)</span> ἐάν τε ὀξέως τελευτήσωσιν, οὐχ ἕξουσιν ἐλπίδα
  οὐδὲ ἐν ἡµέρᾳ διαγνώσεως παραµύθιον· <span style="color:#b00e23">(19)</span>
  γενεᾶς γὰρ ἀδίκου χαλεπὰ τὰ τέλη.</p>

  <h3 id="wisdom_of_solomon4">4</h3>

  <p><span style="color:#b00e23">(1)</span> κρείσσων ἀτεκνία µετὰ ἀρετῆς·
  ἀθανασία γάρ ἐστιν ἐν µνήµῃ αὐτῆς, ὅτι καὶ παρὰ θεῷ γινώσκεται καὶ παρὰ
  ἀνθρώποις. <span style="color:#b00e23">(2)</span> παροῦσάν τε µιµοῦνται αὐτὴν
  καὶ ποθοῦσιν ἀπελθοῦσαν· καὶ ἐν τῷ αἰῶνι στεφανηφοροῦσα ποµπεύει τὸν τῶν
  ἀµιάντων ἄθλων ἀγῶνα νικήσασα. <span style="color:#b00e23">(3)</span>
  πολύγονον δὲ ἀσεβῶν πλῆθος οὐ χρησιµεύσει καὶ ἐκ νόθων µοσχευµάτων οὐ δώσει
  ῥίζαν εἰς βάθος οὐδὲ ἀσφαλῆ βάσιν ἑδράσει· <span style=
  "color:#b00e23">(4)</span> κἂν γὰρ ἐν κλάδοις πρὸς καιρὸν ἀναθάλῃ, ἐπισφαλῶς
  βεβηκότα ὑπὸ ἀνέµου σαλευθήσεται καὶ ὑπὸ βίας ἀνέµων ἐκριζωθήσεται.
  <span style="color:#b00e23">(5)</span> περικλασθήσονται κλῶνες ἀτέλεστοι, καὶ
  ὁ καρπὸς αὐτῶν ἄχρηστος, ἄωρος εἰς βρῶσιν καὶ εἰς οὐθὲν ἐπιτήδειος·
  <span style="color:#b00e23">(6)</span> ἐκ γὰρ ἀνόµων ὕπνων τέκνα γεννώµενα
  µάρτυρές εἰσιν πονηρίας κατὰ γονέων ἐν ἐξετασµῷ αὐτῶν. <span style=
  "color:#b00e23">(7)</span> Δίκαιος δὲ ἐὰν φθάσῃ τελευτῆσαι, ἐν ἀναπαύσει
  ἔσται· <span style="color:#b00e23">(8)</span> γῆρας γὰρ τίµιον οὐ τὸ
  πολυχρόνιον οὐδὲ ἀριθµῷ ἐτῶν µεµέτρηται, <span style=
  "color:#b00e23">(9)</span> πολιὰ δέ ἐστιν φρόνησις ἀνθρώποις καὶ ἡλικία γήρως
  βίος ἀκηλίδωτος. <span style="color:#b00e23">(10)</span> εὐάρεστος θεῷ
  γενόµενος ἠγαπήθη καὶ ζῶν µεταξὺ ἁµαρτωλῶν µετετέθη· <span style=
  "color:#b00e23">(11)</span> ἡρπάγη, µὴ κακία ἀλλάξῃ σύνεσιν αὐτοῦ ἢ δόλος
  ἀπατήσῃ ψυχὴν αὐτοῦ· <span style="color:#b00e23">(12)</span> βασκανία γὰρ
  φαυλότητος ἀµαυροῖ τὰ καλά, καὶ ῥεµβασµὸς ἐπιθυµίας µεταλλεύει νοῦν ἄκακον.
  <span style="color:#b00e23">(13)</span> τελειωθεὶς ἐν ὀλίγῳ ἐπλήρωσεν χρόνους
  µακρούς· <span style="color:#b00e23">(14)</span> ἀρεστὴ γὰρ ἦν κυρίῳ ἡ ψυχὴ
  αὐτοῦ, διὰ τοῦτο ἔσπευσεν ἐκ µέσου πονηρίας· οἱ δὲ λαοὶ ἰδόντες καὶ µὴ
  νοήσαντες µηδὲ θέντες ἐπὶ διανοίᾳ τὸ τοιοῦτο, <span style=
  "color:#b00e23">(15)</span> ὅτι χάρις καὶ ἔλεος ἐν τοῖς ἐκλεκτοῖς αὐτοῦ καὶ
  ἐπισκοπὴ ἐν τοῖς ὁσίοις αὐτοῦ. <span style="color:#b00e23">(16)</span>
  κατακρινεῖ δὲ δίκαιος καµὼν τοὺς ζῶντας ἀσεβεῖς καὶ νεότης τελεσθεῖσα ταχέως
  πολυετὲς γῆρας ἀδίκου· <span style="color:#b00e23">(17)</span> ὄψονται γὰρ
  τελευτὴν σοφοῦ καὶ οὐ νοήσουσιν τί ἐβουλεύσατο περὶ αὐτοῦ καὶ εἰς τί
  ἠσφαλίσατο αὐτὸν ὁ κύριος. <span style="color:#b00e23">(18)</span> ὄψονται
  καὶ ἐξουθενήσουσιν· αὐτοὺς δὲ ὁ κύριος ἐκγελάσεται, <span style=
  "color:#b00e23">(19)</span> καὶ ἔσονται µετὰ τοῦτο εἰς πτῶµα ἄτιµον καὶ εἰς
  ὕβριν ἐν νεκροῖς δι’ αἰῶνος, ὅτι ῥήξει αὐτοὺς ἀφώνους πρηνεῖς καὶ σαλεύσει
  αὐτοὺς ἐκ θεµελίων, καὶ ἕως ἐσχάτου χερσωθήσονται καὶ ἔσονται ἐν ὀδύνῃ, καὶ ἡ
  µνήµη αὐτῶν ἀπολεῖται. <span style="color:#b00e23">(20)</span> ἐλεύσονται ἐν
  συλλογισµῷ ἁµαρτηµάτων αὐτῶν δειλοί, καὶ ἐλέγξει αὐτοὺς ἐξ ἐναντίας τὰ
  ἀνοµήµατα αὐτῶν.</p>

  <h3 id="wisdom_of_solomon5">5</h3>

  <p><span style="color:#b00e23">(1)</span> Τότε στήσεται ἐν παρρησίᾳ πολλῇ ὁ
  δίκαιος κατὰ πρόσωπον τῶν θλιψάντων αὐτὸν καὶ τῶν ἀθετούντων τοὺς πόνους
  αὐτοῦ. <span style="color:#b00e23">(2)</span> ἰδόντες ταραχθήσονται φόβῳ
  δεινῷ καὶ ἐκστήσονται ἐπὶ τῷ παραδόξῳ τῆς σωτηρίας· <span style=
  "color:#b00e23">(3)</span> ἐροῦσιν ἐν ἑαυτοῖς µετανοοῦντες καὶ διὰ
  στενοχωρίαν πνεύµατος στενάξονται καὶ ἐροῦσιν <span style=
  "color:#b00e23">(4)</span> Οὗτος ἦν, ὃν ἔσχοµέν ποτε εἰς γέλωτα καὶ εἰς
  παραβολὴν ὀνειδισµοῦ οἱ ἄφρονες· τὸν βίον αὐτοῦ ἐλογισάµεθα µανίαν καὶ τὴν
  τελευτὴν αὐτοῦ ἄτιµον. <span style="color:#b00e23">(5)</span> πῶς κατελογίσθη
  ἐν υἱοῖς θεοῦ καὶ ἐν ἁγίοις ὁ κλῆρος αὐτοῦ ἐστιν; <span style=
  "color:#b00e23">(6)</span> ἄρα ἐπλανήθηµεν ἀπὸ ὁδοῦ ἀληθείας, καὶ τὸ τῆς
  δικαιοσύνης φῶς οὐκ ἐπέλαµψεν ἡµῖν, καὶ ὁ ἥλιος οὐκ ἀνέτειλεν ἡµῖν·
  <span style="color:#b00e23">(7)</span> ἀνοµίας ἐνεπλήσθηµεν τρίβοις καὶ
  ἀπωλείας καὶ διωδεύσαµεν ἐρήµους ἀβάτους, τὴν δὲ ὁδὸν κυρίου οὐκ ἐπέγνωµεν.
  <span style="color:#b00e23">(8)</span> τί ὠφέλησεν ἡµᾶς ἡ ὑπερηφανία; καὶ τί
  πλοῦτος µετὰ ἀλαζονείας συµβέβληται ἡµῖν; <span style=
  "color:#b00e23">(9)</span> παρῆλθεν ἐκεῖνα πάντα ὡς σκιὰ καὶ ὡς ἀγγελία
  παρατρέχουσα· <span style="color:#b00e23">(10)</span> ὡς ναῦς διερχοµένη
  κυµαινόµενον ὕδωρ, ἧς διαβάσης οὐκ ἔστιν ἴχνος εὑρεῖν οὐδὲ ἀτραπὸν τρόπιος
  αὐτῆς ἐν κύµασιν· <span style="color:#b00e23">(11)</span> ἢ ὡς ὀρνέου
  διιπτάντος ἀέρα οὐθὲν εὑρίσκεται τεκµήριον πορείας, πληγῇ δὲ µαστιζόµενον
  ταρσῶν πνεῦµα κοῦφον καὶ σχιζόµενον βίᾳ ῥοίζου κινουµένων πτερύγων διωδεύθη,
  καὶ µετὰ τοῦτο οὐχ εὑρέθη σηµεῖον ἐπιβάσεως ἐν αὐτῷ· <span style=
  "color:#b00e23">(12)</span> ἢ ὡς βέλους βληθέντος ἐπὶ σκοπὸν τµηθεὶς ὁ ἀὴρ
  εὐθέως εἰς ἑαυτὸν ἀνελύθη ὡς ἀγνοῆσαι τὴν δίοδον αὐτοῦ· <span style=
  "color:#b00e23">(13)</span> οὕτως καὶ ἡµεῖς γεννηθέντες ἐξελίποµεν καὶ ἀρετῆς
  µὲν σηµεῖον οὐδὲν ἔσχοµεν δεῖξαι, ἐν δὲ τῇ κακίᾳ ἡµῶν κατεδαπανήθηµεν.
  <span style="color:#b00e23">(14)</span> ὅτι ἐλπὶς ἀσεβοῦς ὡς φερόµενος χνοῦς
  ὑπὸ ἀνέµου καὶ ὡς πάχνη ὑπὸ λαίλαπος διωχθεῖσα λεπτὴ καὶ ὡς καπνὸς ὑπὸ ἀνέµου
  διεχύθη καὶ ὡς µνεία καταλύτου µονοηµέρου παρώδευσεν. <span style=
  "color:#b00e23">(15)</span> Δίκαιοι δὲ εἰς τὸν αἰῶνα ζῶσιν, καὶ ἐν κυρίῳ ὁ
  µισθὸς αὐτῶν, καὶ ἡ φροντὶς αὐτῶν παρὰ ὑψίστῳ. <span style=
  "color:#b00e23">(16)</span> διὰ τοῦτο λήµψονται τὸ βασίλειον τῆς εὐπρεπείας
  καὶ τὸ διάδηµα τοῦ κάλλους ἐκ χειρὸς κυρίου, ὅτι τῇ δεξιᾷ σκεπάσει αὐτοὺς καὶ
  τῷ βραχίονι ὑπερασπιεῖ αὐτῶν. <span style="color:#b00e23">(17)</span>
  λήµψεται πανοπλίαν τὸν ζῆλον αὐτοῦ καὶ ὁπλοποιήσει τὴν κτίσιν εἰς ἄµυναν
  ἐχθρῶν· <span style="color:#b00e23">(18)</span> ἐνδύσεται θώρακα δικαιοσύνην
  καὶ περιθήσεται κόρυθα κρίσιν ἀνυπόκριτον· <span style=
  "color:#b00e23">(19)</span> λήµψεται ἀσπίδα ἀκαταµάχητον ὁσιότητα,
  <span style="color:#b00e23">(20)</span> ὀξυνεῖ δὲ ἀπότοµον ὀργὴν εἰς
  ῥοµφαίαν, συνεκπολεµήσει δὲ αὐτῷ ὁ κόσµος ἐπὶ τοὺς παράφρονας. <span style=
  "color:#b00e23">(21)</span> πορεύσονται εὔστοχοι βολίδες ἀστραπῶν καὶ ὡς ἀπὸ
  εὐκύκλου τόξου τῶν νεφῶν ἐπὶ σκοπὸν ἁλοῦνται, <span style=
  "color:#b00e23">(22)</span> καὶ ἐκ πετροβόλου θυµοῦ πλήρεις ῥιφήσονται
  χάλαζαι· ἀγανακτήσει κατ’ αὐτῶν ὕδωρ θαλάσσης, ποταµοὶ δὲ συγκλύσουσιν
  ἀποτόµως· <span style="color:#b00e23">(23)</span> ἀντιστήσεται αὐτοῖς πνεῦµα
  δυνάµεως καὶ ὡς λαῖλαψ ἐκλικµήσει αὐτούς· καὶ ἐρηµώσει πᾶσαν τὴν γῆν ἀνοµία,
  καὶ ἡ κακοπραγία περιτρέψει θρόνους δυναστῶν.</p>

  <h3 id="wisdom_of_solomon6">6</h3>

  <p><span style="color:#b00e23">(1)</span> Ἀκούσατε οὖν, βασιλεῖς, καὶ σύνετε·
  µάθετε, δικασταὶ περάτων γῆς· <span style="color:#b00e23">(2)</span>
  ἐνωτίσασθε, οἱ κρατοῦντες πλήθους καὶ γεγαυρωµένοι ἐπὶ ὄχλοις ἐθνῶν·
  <span style="color:#b00e23">(3)</span> ὅτι ἐδόθη παρὰ κυρίου ἡ κράτησις ὑµῖν
  καὶ ἡ δυναστεία παρὰ ὑψίστου, ὃς ἐξετάσει ὑµῶν τὰ ἔργα καὶ τὰς βουλὰς
  διερευνήσει· <span style="color:#b00e23">(4)</span> ὅτι ὑπηρέται ὄντες τῆς
  αὐτοῦ βασιλείας οὐκ ἐκρίνατε ὀρθῶς οὐδὲ ἐφυλάξατε νόµον οὐδὲ κατὰ τὴν βουλὴν
  τοῦ θεοῦ ἐπορεύθητε. <span style="color:#b00e23">(5)</span> φρικτῶς καὶ
  ταχέως ἐπιστήσεται ὑµῖν, ὅτι κρίσις ἀπότοµος ἐν τοῖς ὑπερέχουσιν γίνεται.
  <span style="color:#b00e23">(6)</span> ὁ γὰρ ἐλάχιστος συíνωστός ἐστιν
  ἐλέους, δυνατοὶ δὲ δυνατῶς ἐτασθήσονται· <span style=
  "color:#b00e23">(7)</span> οὐ γὰρ ὑποστελεῖται πρόσωπον ὁ πάντων δεσπότης
  οὐδὲ ἐντραπήσεται µέγεθος, ὅτι µικρὸν καὶ µέγαν αὐτὸς ἐποίησεν ὁµοίως τε
  προνοεῖ περὶ πάντων, <span style="color:#b00e23">(8)</span> τοῖς δὲ κραταιοῖς
  ἰσχυρὰ ἐφίσταται ἔρευνα. <span style="color:#b00e23">(9)</span> πρὸς ὑµᾶς
  οὖν, ὦ τύραννοι, οἱ λόγοι µου, ἵνα µάθητε σοφίαν καὶ µὴ παραπέσητε·
  <span style="color:#b00e23">(10)</span> οἱ γὰρ φυλάξαντες ὁσίως τὰ ὅσια
  ὁσιωθήσονται, καὶ οἱ διδαχθέντες αὐτὰ εὑρήσουσιν ἀπολογίαν. <span style=
  "color:#b00e23">(11)</span> ἐπιθυµήσατε οὖν τῶν λόγων µου, ποθήσατε καὶ
  παιδευθήσεσθε. <span style="color:#b00e23">(12)</span> Λαµπρὰ καὶ ἀµάραντός
  ἐστιν ἡ σοφία καὶ εὐχερῶς θεωρεῖται ὑπὸ τῶν ἀγαπώντων αὐτὴν καὶ εὑρίσκεται
  ὑπὸ τῶν ζητούντων αὐτήν, <span style="color:#b00e23">(13)</span> φθάνει τοὺς
  ἐπιθυµοῦντας προγνωσθῆναι. <span style="color:#b00e23">(14)</span> ὁ ὀρθρίσας
  πρὸς αὐτὴν οὐ κοπιάσει· πάρεδρον γὰρ εὑρήσει τῶν πυλῶν αὐτοῦ. <span style=
  "color:#b00e23">(15)</span> τὸ γὰρ ἐνθυµηθῆναι περὶ αὐτῆς φρονήσεως
  τελειότης, καὶ ὁ ἀγρυπνήσας δι’ αὐτὴν ταχέως ἀµέριµνος ἔσται· <span style=
  "color:#b00e23">(16)</span> ὅτι τοὺς ἀξίους αὐτῆς αὐτὴ περιέρχεται ζητοῦσα
  καὶ ἐν ταῖς τρίβοις φαντάζεται αὐτοῖς εὐµενῶς καὶ ἐν πάσῃ ἐπινοίᾳ ὑπαντᾷ
  αὐτοῖς. <span style="color:#b00e23">(17)</span> ἀρχὴ γὰρ αὐτῆς ἡ ἀληθεστάτη
  παιδείας ἐπιθυµία, φροντὶς δὲ παιδείας ἀγάπη, <span style=
  "color:#b00e23">(18)</span> ἀγάπη δὲ τήρησις νόµων αὐτῆς, προσοχὴ δὲ νόµων
  βεβαίωσις ἀφθαρσίας, <span style="color:#b00e23">(19)</span> ἀφθαρσία δὲ ἐíὺς
  εἶναι ποιεῖ θεοῦ· <span style="color:#b00e23">(20)</span> ἐπιθυµία ἄρα σοφίας
  ἀνάγει ἐπὶ βασιλείαν. <span style="color:#b00e23">(21)</span> εἰ οὖν ἥδεσθε
  ἐπὶ θρόνοις καὶ σκήπτροις, τύραννοι λαῶν, τιµήσατε σοφίαν, ἵνα εἰς τὸν αἰῶνα
  βασιλεύσητε. <span style="color:#b00e23">(22)</span> τί δέ ἐστιν σοφία καὶ
  πῶς ἐγένετο, ἀπαíελῶ καὶ οὐκ ἀποκρύψω ὑµῖν µυστήρια, ἀλλὰ ἀπ’ ἀρχῆς γενέσεως
  ἐξιχνιάσω καὶ θήσω εἰς τὸ ἐµφανὲς τὴν γνῶσιν αὐτῆς καὶ οὐ µὴ παροδεύσω τὴν
  ἀλήθειαν. (<span style="color:#b00e23">23</span>) οὔτε µὴν φθόνῳ τετηκότι
  συνοδεύσω, ὅτι οὗτος οὐ κοινωνήσει σοφίᾳ. <span style=
  "color:#b00e23">(24)</span> πλῆθος δὲ σοφῶν σωτηρία κόσµου, καὶ βασιλεὺς
  φρόνιµος εὐστάθεια δήµου. <span style="color:#b00e23">(25)</span> ὥστε
  παιδεύεσθε τοῖς ῥήµασίν µου, καὶ ὠφεληθήσεσθε.</p>

  <h3 id="wisdom_of_solomon7">7</h3>

  <p><span style="color:#b00e23">(1)</span> Εἰµὶ µὲν κἀγὼ θνητὸς ἄνθρωπος ἴσος
  ἅπασιν καὶ γηγενοῦς ἀπόγονος πρωτοπλάστου· καὶ ἐν κοιλίᾳ µητρὸς ἐγλύφην σὰρξ
  <span style="color:#b00e23">(2)</span> δεκαµηνιαίῳ χρόνῳ παγεὶς ἐν αἵµατι ἐκ
  σπέρµατος ἀνδρὸς καὶ ἡδονῆς ὕπνῳ συνελθούσης. <span style=
  "color:#b00e23">(3)</span> καὶ ἐγὼ δὲ γενόµενος ἔσπασα τὸν κοινὸν ἀέρα καὶ
  ἐπὶ τὴν ὁµοιοπαθῆ κατέπεσον γῆν πρώτην φωνὴν τὴν ὁµοίαν πᾶσιν ἴσα κλαίων·
  <span style="color:#b00e23">(4)</span> ἐν σπαργάνοις ἀνετράφην καὶ φροντίσιν.
  <span style="color:#b00e23">(5)</span> οὐδεὶς γὰρ βασιλέων ἑτέραν ἔσχεν
  γενέσεως ἀρχήν, <span style="color:#b00e23">(6)</span> µία δὲ πάντων εἴσοδος
  εἰς τὸν βίον ἔξοδός τε ἴση. <span style="color:#b00e23">(7)</span> διὰ τοῦτο
  εὐξάµην, καὶ φρόνησις ἐδόθη µοι· ἐπεκαλεσάµην, καὶ ἦλθέν µοι πνεῦµα σοφίας.
  <span style="color:#b00e23">(8)</span> προέκρινα αὐτὴν σκήπτρων καὶ θρόνων
  καὶ πλοῦτον οὐδὲν ἡγησάµην ἐν συγκρίσει αὐτῆς· <span style=
  "color:#b00e23">(9)</span> οὐδὲ ὡµοίωσα αὐτῇ λίθον ἀτίµητον, ὅτι ὁ πᾶς χρυσὸς
  ἐν ὄψει αὐτῆς ψάµµος ὀλίγη, καὶ ὡς πηλὸς λογισθήσεται ἄργυρος ἐναντίον αὐτῆς·
  <span style="color:#b00e23">(10)</span> ὑπὲρ ὑγίειαν καὶ εὐµορφίαν ἠγάπησα
  αὐτὴν καὶ προειλόµην αὐτὴν ἀντὶ φωτὸς ἔχειν, ὅτι ἀκοίµητον τὸ ἐκ ταύτης
  φέγγος. <span style="color:#b00e23">(11)</span> ἦλθεν δέ µοι τὰ ἀγαθὰ ὁµοῦ
  πάντα µετ’ αὐτῆς καὶ ἀναρίθµητος πλοῦτος ἐν χερσὶν αὐτῆς· <span style=
  "color:#b00e23">(12)</span> εὐφράνθην δὲ ἐπὶ πᾶσιν, ὅτι αὐτῶν ἡγεῖται σοφία,
  ἠγνόουν δὲ αὐτὴν γενέτιν εἶναι τούτων. <span style=
  "color:#b00e23">(13)</span> ἀδόλως τε ἔµαθον ἀφθόνως τε µεταδίδωµι, τὸν
  πλοῦτον αὐτῆς οὐκ ἀποκρύπτοµαι· <span style="color:#b00e23">(14)</span>
  ἀνεκλιπὴς γὰρ θησαυρός ἐστιν ἀνθρώποις, ὃν οἱ κτησάµενοι πρὸς θεὸν ἐστείλαντο
  φιλίαν διὰ τὰς ἐκ παιδείας δωρεὰς συσταθέντες. <span style=
  "color:#b00e23">(15)</span> Ἐµοὶ δὲ δῴη ὁ θεὸς εἰπεῖν κατὰ γνώµην καὶ
  ἐνθυµηθῆναι ἀξίως τῶν δεδοµένων, ὅτι αὐτὸς καὶ τῆς σοφίας ὁδηγός ἐστιν καὶ
  τῶν σοφῶν διορθωτής. <span style="color:#b00e23">(16)</span> ἐν γὰρ χειρὶ
  αὐτοῦ καὶ ἡµεῖς καὶ οἱ λόγοι ἡµῶν πᾶσά τε φρόνησις καὶ ἐργατειῶν ἐπιστήµη.
  <span style="color:#b00e23">(17)</span> αὐτὸς γάρ µοι ἔδωκεν τῶν ὄντων γνῶσιν
  ἀψευδῆ εἰδέναι σύστασιν κόσµου καὶ ἐνέργειαν στοιχείων, <span style=
  "color:#b00e23">(18)</span> ἀρχὴν καὶ τέλος καὶ µεσότητα χρόνων, τροπῶν
  ἀλλαγὰς καὶ µεταβολὰς καιρῶν, <span style="color:#b00e23">(19)</span>
  ἐνιαυτοῦ κύκλους καὶ ἄστρων θέσεις, <span style="color:#b00e23">(20)</span>
  φύσεις ζῴων καὶ θυµοὺς θηρίων, πνευµάτων βίας καὶ διαλογισµοὺς ἀνθρώπων,
  διαφορὰς φυτῶν καὶ δυνάµεις ῥιζῶν, <span style="color:#b00e23">(21)</span>
  ὅσα τέ ἐστιν κρυπτὰ καὶ ἐµφανῆ ἔγνων· ἡ γὰρ πάντων τεχνῖτις ἐδίδαξέν µε
  σοφία. <span style="color:#b00e23">(22)</span> Ἔστιν γὰρ ἐν αὐτῇ πνεῦµα
  νοερόν, ἅγιον, µονογενές, πολυµερές, λεπτόν, εὐκίνητον, τρανόν, ἀµόλυντον,
  σαφές, ἀπήµαντον, φιλάγαθον, ὀξύ, <span style="color:#b00e23">(23)</span>
  ἀκώλυτον, εὐεργετικόν, φιλάνθρωπον, βέβαιον, ἀσφαλές, ἀµέριµνον,
  παντοδύναµον, πανεπίσκοπον καὶ διὰ πάντων χωροῦν πνευµάτων νοερῶν καθαρῶν
  λεπτοτάτων. <span style="color:#b00e23">(24)</span> πάσης γὰρ κινήσεως
  κινητικώτερον σοφία, διήκει δὲ καὶ χωρεῖ διὰ πάντων διὰ τὴν καθαρότητα·
  <span style="color:#b00e23">(25)</span> ἀτµὶς γάρ ἐστιν τῆς τοῦ θεοῦ δυνάµεως
  καὶ ἀπόρροια τῆς τοῦ παντοκράτορος δόξης εἰλικρινής· διὰ τοῦτο οὐδὲν
  µεµιαµµένον εἰς αὐτὴν παρεµπίπτει. <span style="color:#b00e23">(26)</span>
  ἀπαύγασµα γάρ ἐστιν φωτὸς ἀϊδίου καὶ ἔσοπτρον ἀκηλίδωτον τῆς τοῦ θεοῦ
  ἐνεργείας καὶ εἰκὼν τῆς ἀγαθότητος αὐτοῦ. <span style=
  "color:#b00e23">(27)</span> µία δὲ οὖσα πάντα δύναται καὶ µένουσα ἐν αὑτῇ τὰ
  πάντα καινίζει καὶ κατὰ γενεὰς εἰς ψυχὰς ὁσίας µεταβαίνουσα φίλους θεοῦ καὶ
  προφήτας κατασκευάζει· <span style="color:#b00e23">(28)</span> οὐθὲν γὰρ
  ἀγαπᾷ ὁ θεὸς εἰ µὴ τὸν σοφίᾳ συνοικοῦντα. <span style=
  "color:#b00e23">(29)</span> ἔστιν γὰρ αὕτη εὐπρεπεστέρα ἡλίου καὶ ὑπὲρ πᾶσαν
  ἄστρων θέσιν. φωτὶ συγκρινοµένη εὑρίσκεται προτέρα· <span style=
  "color:#b00e23">(30)</span> τοῦτο µὲν γὰρ διαδέχεται νύξ, σοφίας δὲ οὐ
  κατισχύει κακία.</p>

  <h3 id="wisdom_of_solomon8">8</h3>

  <p><span style="color:#b00e23">(1)</span> διατείνει δὲ ἀπὸ πέρατος ἐπὶ πέρας
  εὐρώστως καὶ διοικεῖ τὰ πάντα χρηστῶς. <span style="color:#b00e23">(2)</span>
  Ταύτην ἐφίλησα καὶ ἐξεζήτησα ἐκ νεότητός µου καὶ ἐζήτησα νύµφην ἀγαγέσθαι
  ἐµαυτῷ καὶ ἐραστὴς ἐγενόµην τοῦ κάλλους αὐτῆς. <span style=
  "color:#b00e23">(3)</span> εὐγένειαν δοξάζει συµβίωσιν θεοῦ ἔχουσα, καὶ ὁ
  πάντων δεσπότης ἠγάπησεν αὐτήν· <span style="color:#b00e23">(4)</span> µύστις
  γάρ ἐστιν τῆς τοῦ θεοῦ ἐπιστήµης καὶ αἱρετὶς τῶν ἔργων αὐτοῦ. <span style=
  "color:#b00e23">(5)</span> εἰ δὲ πλοῦτός ἐστιν ἐπιθυµητὸν κτῆµα ἐν βίῳ, τί
  σοφίας πλουσιώτερον τῆς τὰ πάντα ἐργαζοµένης; <span style=
  "color:#b00e23">(6)</span> εἰ δὲ φρόνησις ἐργάζεται, τίς αὐτῆς τῶν ὄντων
  µᾶλλόν ἐστιν τεχνῖτις; <span style="color:#b00e23">(7)</span> καὶ εἰ
  δικαιοσύνην ἀγαπᾷ τις, οἱ πόνοι ταύτης εἰσὶν ἀρεταί· σωφροσύνην γὰρ καὶ
  φρόνησιν ἐκδιδάσκει, δικαιοσύνην καὶ ἀνδρείαν, ὧν χρησιµώτερον οὐδέν ἐστιν ἐν
  βίῳ ἀνθρώποις. <span style="color:#b00e23">(8)</span> εἰ δὲ καὶ πολυπειρίαν
  ποθεῖ τις, οἶδεν τὰ ἀρχαῖα καὶ τὰ µέλλοντα εἰκάζει, ἐπίσταται στροφὰς λόγων
  καὶ λύσεις αἰνιγµάτων, σηµεῖα καὶ τέρατα προγινώσκει καὶ ἐκβάσεις καιρῶν καὶ
  χρόνων. <span style="color:#b00e23">(9)</span> ἔκρινα τοίνυν ταύτην ἀγαγέσθαι
  πρὸς συµβίωσιν εἰδὼς ὅτι ἔσται µοι σύµβουλος ἀγαθῶν καὶ παραίνεσις φροντίδων
  καὶ λύπης. <span style="color:#b00e23">(10)</span> ἕξω δι’ αὐτὴν δόξαν ἐν
  ὄχλοις καὶ τιµὴν παρὰ πρεσβυτέροις ὁ νέος· <span style=
  "color:#b00e23">(11)</span> ὀξὺς εὑρεθήσοµαι ἐν κρίσει καὶ ἐν ὄψει δυναστῶν
  θαυµασθήσοµαι· <span style="color:#b00e23">(12)</span> σιγῶντά µε
  περιµενοῦσιν καὶ φθεíοµένῳ προσέξουσιν καὶ λαλοῦντος ἐπὶ πλεῖον χεῖρα
  ἐπιθήσουσιν ἐπὶ στόµα αὐτῶν. <span style="color:#b00e23">(13)</span> ἕξω δι’
  αὐτὴν ἀθανασίαν καὶ µνήµην αἰώνιον τοῖς µετ’ ἐµὲ ἀπολείψω. <span style=
  "color:#b00e23">(14)</span> διοικήσω λαούς, καὶ ἔθνη ὑποταγήσεταί µοι·
  <span style="color:#b00e23">(15)</span> φοβηθήσονταί µε ἀκούσαντες τύραννοι
  φρικτοί, ἐν πλήθει φανοῦµαι ἀγαθὸς καὶ ἐν πολέµῳ ἀνδρεῖος. <span style=
  "color:#b00e23">(16)</span> εἰσελθὼν εἰς τὸν οἶκόν µου προσαναπαύσοµαι αὐτῇ·
  οὐ γὰρ ἔχει πικρίαν ἡ συναναστροφὴ αὐτῆς οὐδὲ ὀδύνην ἡ συµβίωσις αὐτῆς, ἀλλὰ
  εὐφροσύνην καὶ χαράν. <span style="color:#b00e23">(17)</span> ταῦτα
  λογισάµενος ἐν ἐµαυτῷ καὶ φροντίσας ἐν καρδίᾳ µου ὅτι ἀθανασία ἐστὶν ἐν
  συíενείᾳ σοφίας <span style="color:#b00e23">(18)</span> καὶ ἐν φιλίᾳ αὐτῆς
  τέρψις ἀγαθὴ καὶ ἐν πόνοις χειρῶν αὐτῆς πλοῦτος ἀνεκλιπὴς καὶ ἐν συíυµνασίᾳ
  ὁµιλίας αὐτῆς φρόνησις καὶ εὔκλεια ἐν κοινωνίᾳ λόγων αὐτῆς, περιῄειν ζητῶν
  ὅπως λάβω αὐτὴν εἰς ἐµαυτόν. <span style="color:#b00e23">(19)</span> παῖς δὲ
  ἤµην εὐφυὴς ψυχῆς τε ἔλαχον ἀγαθῆς, <span style="color:#b00e23">(20)</span>
  µᾶλλον δὲ ἀγαθὸς ὢν ἦλθον εἰς σῶµα ἀµίαντον. <span style=
  "color:#b00e23">(21)</span> γνοὺς δὲ ὅτι οὐκ ἄMως ἔσοµαι ἐγκρατής, ἐὰν µὴ ὁ
  θεὸς δῷ — καὶ τοῦτο δ’ ἦν φρονήσεως τὸ εἰδέναι τίνος ἡ χάρις —, ἐνέτυχον τῷ
  κυρίῳ καὶ ἐδεήθην αὐτοῦ καὶ εἶπον ἐξ ὅλης τῆς καρδίας µου</p>

  <h3 id="wisdom_of_solomon9">9</h3>

  <p><span style="color:#b00e23">(1)</span> Θεὲ πατέρων καὶ κύριε τοῦ ἐλέους ὁ
  ποιήσας τὰ πάντα ἐν λόγῳ σου <span style="color:#b00e23">(2)</span> καὶ τῇ
  σοφίᾳ σου κατασκευάσας ἄνθρωπον, ἵνα δεσπόζῃ τῶν ὑπὸ σοῦ γενοµένων κτισµάτων
  <span style="color:#b00e23">(3)</span> καὶ διέπῃ τὸν κόσµον ἐν ὁσιότητι καὶ
  δικαιοσύνῃ καὶ ἐν εὐθύτητι ψυχῆς κρίσιν κρίνῃ, <span style=
  "color:#b00e23">(4)</span> δός µοι τὴν τῶν σῶν θρόνων πάρεδρον σοφίαν καὶ µή
  µε ἀποδοκιµάσῃς ἐκ παίδων σου. <span style="color:#b00e23">(5)</span> ὅτι ἐγὼ
  δοῦλος σὸς καὶ υἱὸς τῆς παιδίσκης σου, ἄνθρωπος ἀσθενὴς καὶ ὀλιγοχρόνιος καὶ
  ἐλάσσων ἐν συνέσει κρίσεως καὶ νόµων· <span style="color:#b00e23">(6)</span>
  κἂν γάρ τις ᾖ τέλειος ἐν υἱοῖς ἀνθρώπων, τῆς ἀπὸ σοῦ σοφίας ἀπούσης εἰς οὐδὲν
  λογισθήσεται. <span style="color:#b00e23">(7)</span> σύ µε προείλω βασιλέα
  λαοῦ σου καὶ δικαστὴν υἱῶν σου καὶ θυγατέρων· <span style=
  "color:#b00e23">(8)</span> εἶπας οἰκοδοµῆσαι ναὸν ἐν ὄρει ἁγίῳ σου καὶ ἐν
  πόλει κατασκηνώσεώς σου θυσιαστήριον, µίµηµα σκηνῆς ἁγίας, ἣν προητοίµασας ἀπ’
   ἀρχῆς. <span style="color:#b00e23">(9)</span> καὶ µετὰ σοῦ ἡ σοφία ἡ εἰδυῖα
  τὰ ἔργα σου καὶ παροῦσα, ὅτε ἐποίεις τὸν κόσµον, καὶ ἐπισταµένη τί ἀρεστὸν ἐν
  ὀφθαλµοῖς σου καὶ τί εὐθὲς ἐν ἐντολαῖς σου. <span style=
  "color:#b00e23">(10)</span> ἐξαπόστειλον αὐτὴν ἐξ ἁγίων οὐρανῶν καὶ ἀπὸ
  θρόνου δόξης σου πέµψον αὐτήν, ἵνα συµπαροῦσά µοι κοπιάσῃ, καὶ γνῶ τί
  εὐάρεστόν ἐστιν παρὰ σοί. <span style="color:#b00e23">(11)</span> οἶδε γὰρ
  ἐκείνη πάντα καὶ συνίει καὶ ὁδηγήσει µε ἐν ταῖς πράξεσί µου σωφρόνως καὶ
  φυλάξει µε ἐν τῇ δόξῃ αὐτῆς· <span style="color:#b00e23">(12)</span> καὶ
  ἔσται προσδεκτὰ τὰ ἔργα µου, καὶ διακρινῶ τὸν λαόν σου δικαίως καὶ ἔσοµαι
  ἄξιος θρόνων πατρός µου. <span style="color:#b00e23">(13)</span> τίς γὰρ
  ἄνθρωπος γνώσεται βουλὴν θεοῦ; ἢ τίς ἐνθυµηθήσεται τί θέλει ὁ κύριος;
  <span style="color:#b00e23">(14)</span> λογισµοὶ γὰρ θνητῶν δειλοί, καὶ
  ἐπισφαλεῖς αἱ ἐπίνοιαι ἡµῶν· <span style="color:#b00e23">(15)</span> φθαρτὸν
  γὰρ σῶµα βαρύνει ψυχήν, καὶ βρίθει τὸ γεῶδες σκῆνος νοῦν πολυφρόντιδα.
  <span style="color:#b00e23">(16)</span> καὶ µόλις εἰκάζοµεν τὰ ἐπὶ γῆς καὶ τὰ
  ἐν χερσὶν εὑρίσκοµεν µετὰ πόνου· τὰ δὲ ἐν οὐρανοῖς τίς ἐξιχνίασεν;
  <span style="color:#b00e23">(17)</span> βουλὴν δέ σου τίς ἔγνω, εἰ µὴ σὺ
  ἔδωκας σοφίαν καὶ ἔπεµψας τὸ ἅγιόν σου πνεῦµα ἀπὸ ὑψίστων; <span style=
  "color:#b00e23">(18)</span> καὶ οὕτως διωρθώθησαν αἱ τρίβοι τῶν ἐπὶ γῆς, καὶ
  τὰ ἀρεστά σου ἐδιδάχθησαν ἄνθρωποι, καὶ τῇ σοφίᾳ ἐσώθησαν.</p>

  <h3 id="wisdom_of_solomon10">10</h3>

  <p><span style="color:#b00e23">(1)</span> Αὕτη πρωτόπλαστον πατέρα κόσµου
  µόνον κτισθέντα διεφύλαξεν καὶ ἐξείλατο αὐτὸν ἐκ παραπτώµατος ἰδίου
  <span style="color:#b00e23">(2)</span> ἔδωκέν τε αὐτῷ ἰσχὺν κρατῆσαι ἁπάντων.
  <span style="color:#b00e23">(3)</span> ἀποστὰς δὲ ἀπ’ αὐτῆς ἄδικος ἐν ὀργῇ
  αὐτοῦ ἀδελφοκτόνοις συναπώλετο θυµοῖς. <span style="color:#b00e23">(4)</span>
  δι’ ὃν κατακλυζοµένην γῆν πάλιν ἔσωσεν σοφία δι’ εὐτελοῦς ξύλου τὸν δίκαιον
  κυβερνήσασα. <span style="color:#b00e23">(5)</span> αὕτη καὶ ἐν ὁµονοίᾳ
  πονηρίας ἐθνῶν συγχυθέντων ἔγνω τὸν δίκαιον καὶ ἐτήρησεν αὐτὸν ἄµεµπτον θεῷ
  καὶ ἐπὶ τέκνου σπλάγχνοις ἰσχυρὸν ἐφύλαξεν. <span style=
  "color:#b00e23">(6)</span> αὕτη δίκαιον ἐξαπολλυµένων ἀσεβῶν ἐρρύσατο φυγόντα
  καταβάσιον πῦρ Πενταπόλεως, <span style="color:#b00e23">(7)</span> ἧς ἔτι
  µαρτύριον τῆς πονηρίας καπνιζοµένη καθέστηκε χέρσος, καὶ ἀτελέσιν ὥραις
  καρποφοροῦντα φυτά, ἀπιστούσης ψυχῆς µνηµεῖον ἑστηκυῖα στήλη ἁλός.
  <span style="color:#b00e23">(8)</span> σοφίαν γὰρ παροδεύσαντες οὐ µόνον
  ἐβλάβησαν τοῦ µὴ γνῶναι τὰ καλά, ἀλλὰ καὶ τῆς ἀφροσύνης ἀπέλιπον τῷ βίῳ
  µνηµόσυνον, ἵνα ἐν οἷς ἐσφάλησαν µηδὲ λαθεῖν δυνηθῶσιν. <span style=
  "color:#b00e23">(9)</span> σοφία δὲ τοὺς θεραπεύοντας αὐτὴν ἐκ πόνων
  ἐρρύσατο. <span style="color:#b00e23">(10)</span> αὕτη φυγάδα ὀργῆς ἀδελφοῦ
  δίκαιον ὡδήγησεν ἐν τρίβοις εὐθείαις· ἔδειξεν αὐτῷ βασιλείαν θεοῦ καὶ ἔδωκεν
  αὐτῷ γνῶσιν ἁγίων· εὐπόρησεν αὐτὸν ἐν µόχθοις καὶ ἐπλήθυνεν τοὺς πόνους
  αὐτοῦ· <span style="color:#b00e23">(11)</span> ἐν πλεονεξίᾳ κατισχυόντων
  αὐτὸν παρέστη καὶ ἐπλούτισεν αὐτόν· <span style="color:#b00e23">(12)</span>
  διεφύλαξεν αὐτὸν ἀπὸ ἐχθρῶν καὶ ἀπὸ ἐνεδρευόντων ἠσφαλίσατο· καὶ ἀγῶνα
  ἰσχυρὸν ἐβράβευσεν αὐτῷ, ἵνα γνῷ ὅτι παντὸς δυνατωτέρα ἐστὶν εὐσέβεια.
  <span style="color:#b00e23">(13)</span> αὕτη πραθέντα δίκαιον οὐκ
  ἐγκατέλιπεν, ἀλλὰ ἐξ ἁµαρτίας ἐρρύσατο αὐτόν· <span style=
  "color:#b00e23">(14)</span> συγκατέβη αὐτῷ εἰς λάκκον καὶ ἐν δεσµοῖς οὐκ
  ἀφῆκεν αὐτόν, ἕως ἤνεγκεν αὐτῷ σκῆπτρα βασιλείας καὶ ἐξουσίαν τυραννούντων
  αὐτοῦ· ψευδεῖς τε ἔδειξεν τοὺς µωµησαµένους αὐτὸν καὶ ἔδωκεν αὐτῷ δόξαν
  αἰώνιον. <span style="color:#b00e23">(15)</span> Αὕτη λαὸν ὅσιον καὶ σπέρµα
  ἄµεµπτον ἐρρύσατο ἐξ ἔθνους θλιβόντων· <span style=
  "color:#b00e23">(16)</span> εἰσῆλθεν εἰς ψυχὴν θεράποντος κυρίου καὶ ἀντέστη
  βασιλεῦσιν φοβεροῖς ἐν τέρασι καὶ σηµείοις. <span style=
  "color:#b00e23">(17)</span> ἀπέδωκεν ὁσίοις µισθὸν κόπων αὐτῶν, ὡδήγησεν
  αὐτοὺς ἐν ὁδῷ θαυµαστῇ καὶ ἐγένετο αὐτοῖς εἰς σκέπην ἡµέρας καὶ εἰς φλόγα
  ἄστρων τὴν νύκτα. <span style="color:#b00e23">(18)</span> διεβίβασεν αὐτοὺς
  θάλασσαν ἐρυθρὰν καὶ διήγαγεν αὐτοὺς δι’ ὕδατος πολλοῦ· <span style=
  "color:#b00e23">(19)</span> τοὺς δὲ ἐχθροὺς αὐτῶν κατέκλυσεν καὶ ἐκ βάθους
  ἀβύσσου ἀνέβρασεν αὐτούς. <span style="color:#b00e23">(20)</span> διὰ τοῦτο
  δίκαιοι ἐσκύλευσαν ἀσεβεῖς καὶ ὕµνησαν, κύριε, τὸ ὄνοµα τὸ ἅγιόν σου τήν τε
  ὑπέρµαχόν σου χεῖρα ᾔνεσαν ὁµοθυµαδόν· <span style=
  "color:#b00e23">(21)</span> ὅτι ἡ σοφία ἤνοιξεν στόµα κωφῶν καὶ γλώσσας
  νηπίων ἔθηκεν τρανάς.</p>

  <h3 id="wisdom_of_solomon11">11</h3>

  <p><span style="color:#b00e23">(1)</span> Εὐόδωσεν τὰ ἔργα αὐτῶν ἐν χειρὶ
  προφήτου ἁγίου. <span style="color:#b00e23">(2)</span> διώδευσαν ἔρηµον
  ἀοίκητον καὶ ἐν ἀβάτοις ἔπηξαν σκηνάς· <span style="color:#b00e23">(3)</span>
  ἀντέστησαν πολεµίοις καὶ ἐχθροὺς ἠµύναντο. <span style=
  "color:#b00e23">(4)</span> ἐδίψησαν καὶ ἐπεκαλέσαντό σε, καὶ ἐδόθη αὐτοῖς ἐκ
  πέτρας ἀκροτόµου ὕδωρ καὶ ἴαµα δίψης ἐκ λίθου σκληροῦ. <span style=
  "color:#b00e23">(5)</span> δι’ ὧν γὰρ ἐκολάσθησαν οἱ ἐχθροὶ αὐτῶν, διὰ τούτων
  αὐτοὶ ἀποροῦντες εὐεργετήθησαν. <span style="color:#b00e23">(6)</span> ἀντὶ
  µὲν πηγῆς ἀενάου ποταµοῦ αἵµατι λυθρώδει ταραχθέντος <span style=
  "color:#b00e23">(7)</span> εἰς ἔλεγχον νηπιοκτόνου διατάγµατος ἔδωκας αὐτοῖς
  δαψιλὲς ὕδωρ ἀνελπίστως <span style="color:#b00e23">(8)</span> δείξας διὰ τοῦ
  τότε δίψους πῶς τοὺς ὑπεναντίους ἐκόλασας. <span style=
  "color:#b00e23">(9)</span> ὅτε γὰρ ἐπειράσθησαν, καίπερ ἐν ἐλέει
  παιδευόµενοι, ἔγνωσαν πῶς µετ’ ὀργῆς κρινόµενοι ἀσεβεῖς ἐβασανίζοντο·
  <span style="color:#b00e23">(10)</span> τούτους µὲν γὰρ ὡς πατὴρ νουθετῶν
  ἐδοκίµασας, ἐκείνους δὲ ὡς ἀπότοµος βασιλεὺς καταδικάζων ἐξήτασας.
  <span style="color:#b00e23">(11)</span> καὶ ἀπόντες δὲ καὶ παρόντες ὁµοίως
  ἐτρύχοντο· <span style="color:#b00e23">(12)</span> διπλῆ γὰρ αὐτοὺς ἔλαβεν
  λύπη καὶ στεναγµὸς µνηµῶν τῶν παρελθόντων· <span style=
  "color:#b00e23">(13)</span> ὅτε γὰρ ἤκουσαν διὰ τῶν ἰδίων κολάσεων
  εὐεργετηµένους αὐτούς, ᾔσθοντο τοῦ κυρίου. <span style=
  "color:#b00e23">(14)</span> ὃν γὰρ ἐν ἐκθέσει πάλαι ῥιφέντα ἀπεῖπον
  χλευάζοντες, ἐπὶ τέλει τῶν ἐκβάσεων ἐθαύµασαν οὐχ ὅµοια δικαίοις διψήσαντες.
  <span style="color:#b00e23">(15)</span> ἀντὶ δὲ λογισµῶν ἀσυνέτων ἀδικίας
  αὐτῶν, ἐν οἷς πλανηθέντες ἐθρήσκευον ἄλογα ἑρπετὰ καὶ κνώδαλα εὐτελῆ,
  ἐπαπέστειλας αὐτοῖς πλῆθος ἀλόγων ζῴων εἰς ἐκδίκησιν, <span style=
  "color:#b00e23">(16)</span> ἵνα γνῶσιν ὅτι, δι’ ὧν τις ἁµαρτάνει, διὰ τούτων
  κολάζεται. <span style="color:#b00e23">(17)</span> οὐ γὰρ ἠπόρει ἡ
  παντοδύναµός σου χεὶρ καὶ κτίσασα τὸν κόσµον ἐξ ἀµόρφου ὕλης ἐπιπέµψαι αὐτοῖς
  πλῆθος ἄρκων ἢ θρασεῖς λέοντας <span style="color:#b00e23">(18)</span> ἢ
  νεοκτίστους θυµοῦ πλήρεις θῆρας ἀγνώστους ἤτοι πυρπνόον φυσῶντας ἄσθµα ἢ
  βρόµον λικµωµένους καπνοῦ ἢ δεινοὺς ἀπ’ ὀµµάτων σπινθῆρας ἀστράπτοντας,
  <span style="color:#b00e23">(19)</span> ὧν οὐ µόνον ἡ βλάβη ἠδύνατο
  συνεκτρῖψαι αὐτούς, ἀλλὰ καὶ ἡ ὄψις ἐκφοβήσασα διολέσαι. <span style=
  "color:#b00e23">(20)</span> καὶ χωρὶς δὲ τούτων ἑνὶ πνεύµατι πεσεῖν ἐδύναντο
  ὑπὸ τῆς δίκης διωχθέντες καὶ λικµηθέντες ὑπὸ πνεύµατος δυνάµεώς σου· ἀλλὰ
  πάντα µέτρῳ καὶ ἀριθµῷ καὶ σταθµῷ διέταξας. <span style=
  "color:#b00e23">(21)</span> τὸ γὰρ µεγάλως ἰσχύειν σοὶ πάρεστιν πάντοτε, καὶ
  κράτει βραχίονός σου τίς ἀντιστήσεται; <span style=
  "color:#b00e23">(22)</span> ὅτι ὡς ῥοπὴ ἐκ πλαστίíων ὅλος ὁ κόσµος ἐναντίον
  σου καὶ ὡς ῥανὶς δρόσου ὀρθρινὴ κατελθοῦσα ἐπὶ γῆν. <span style=
  "color:#b00e23">(23)</span> ἐλεεῖς δὲ πάντας, ὅτι πάντα δύνασαι, καὶ παρορᾷς
  ἁµαρτήµατα ἀνθρώπων εἰς µετάνοιαν. <span style="color:#b00e23">(24)</span>
  ἀγαπᾷς γὰρ τὰ ὄντα πάντα καὶ οὐδὲν βδελύσσῃ ὧν ἐποίησας· οὐδὲ γὰρ ἂν µισῶν τι
  κατεσκεύασας. <span style="color:#b00e23">(25)</span> πῶς δὲ διέµεινεν ἄν τι,
  εἰ µὴ σὺ ἠθέλησας, ἢ τὸ µὴ κληθὲν ὑπὸ σοῦ διετηρήθη; <span style=
  "color:#b00e23">(26)</span> φείδῃ δὲ πάντων, ὅτι σά ἐστιν, δέσποτα
  φιλόψυχε·</p>

  <h3 id="wisdom_of_solomon12">12</h3>

  <p><span style="color:#b00e23">(1)</span> τὸ γὰρ ἄφθαρτόν σου πνεῦµά ἐστιν ἐν
  πᾶσιν. <span style="color:#b00e23">(2)</span> Διὸ τοὺς παραπίπτοντας κατ’
  ὀλίγον ἐλέγχεις καὶ ἐν οἷς ἁµαρτάνουσιν ὑποµιµνῄσκων νουθετεῖς, ἵνα
  ἀπαλλαγέντες τῆς κακίας πιστεύσωσιν ἐπὶ σέ, κύριε. <span style=
  "color:#b00e23">(3)</span> καὶ γὰρ τοὺς πάλαι οἰκήτορας τῆς ἁγίας σου γῆς
  <span style="color:#b00e23">(4)</span> µισήσας ἐπὶ τῷ ἔχθιστα πράσσειν, ἔργα
  φαρµακειῶν καὶ τελετὰς ἀνοσίους <span style="color:#b00e23">(5)</span> τέκνων
  τε φονὰς ἀνελεήµονας καὶ σπλαγχνοφάγον ἀνθρωπίνων σαρκῶν θοῖναν καὶ αἵµατος,
  ἐκ µέσου µύστας θιάσου <span style="color:#b00e23">(6)</span> καὶ αὐθέντας
  γονεῖς ψυχῶν ἀβοηθήτων, ἐβουλήθης ἀπολέσαι διὰ χειρῶν πατέρων ἡµῶν,
  <span style="color:#b00e23">(7)</span> ἵνα ἀξίαν ἀποικίαν δέξηται θεοῦ παίδων
  ἡ παρὰ σοὶ πασῶν τιµιωτάτη γῆ. <span style="color:#b00e23">(8)</span> ἀλλὰ
  καὶ τούτων ὡς ἀνθρώπων ἐφείσω ἀπέστειλάς τε προδρόµους τοῦ στρατοπέδου σου
  σφῆκας, ἵνα αὐτοὺς κατὰ βραχὺ ἐξολεθρεύσωσιν. <span style=
  "color:#b00e23">(9)</span> οὐκ ἀδυνατῶν ἐν παρατάξει ἀσεβεῖς δικαίοις
  ὑποχειρίους δοῦναι ἢ θηρίοις δεινοῖς ἢ λόγῳ ἀποτόµῳ ὑφ’ ἓν ἐκτρῖψαι,
  <span style="color:#b00e23">(10)</span> κρίνων δὲ κατὰ βραχὺ ἐδίδους τόπον
  µετανοίας οὐκ ἀγνοῶν ὅτι πονηρὰ ἡ γένεσις αὐτῶν καὶ ἔµφυτος ἡ κακία αὐτῶν καὶ
  ὅτι οὐ µὴ ἀλλαγῇ ὁ λογισµὸς αὐτῶν εἰς τὸν αἰῶνα. <span style=
  "color:#b00e23">(11)</span> σπέρµα γὰρ ἦν κατηραµένον ἀπ’ ἀρχῆς, οὐδὲ
  εὐλαβούµενός τινα ἐφ’ οἷς ἡµάρτανον ἄδειαν ἐδίδους. <span style=
  "color:#b00e23">(12)</span> τίς γὰρ ἐρεῖ Τί ἐποίησας; ἢ τίς ἀντιστήσεται τῷ
  κρίµατί σου; τίς δὲ ἐγκαλέσει σοι κατὰ ἐθνῶν ἀπολωλότων ἃ σὺ ἐποίησας; ἢ τίς
  εἰς κατάστασίν σοι ἐλεύσεται ἔκδικος κατὰ ἀδίκων ἀνθρώπων; <span style=
  "color:#b00e23">(13)</span> οὔτε γὰρ θεός ἐστιν πλὴν σοῦ, ᾧ µέλει περὶ
  πάντων, ἵνα δείξῃς ὅτι οὐκ ἀδίκως ἔκρινας, <span style=
  "color:#b00e23">(14)</span> οὔτε βασιλεὺς ἢ τύραννος ἀντοφθαλµῆσαι δυνήσεταί
  σοι περὶ ὧν ἐκόλασας. <span style="color:#b00e23">(15)</span> δίκαιος δὲ ὢν
  δικαίως τὰ πάντα διέπεις αὐτὸν τὸν µὴ ὀφείλοντα κολασθῆναι καταδικάσαι
  ἀλλότριον ἡγούµενος τῆς σῆς δυνάµεως. <span style="color:#b00e23">(16)</span>
  ἡ γὰρ ἰσχύς σου δικαιοσύνης ἀρχή, καὶ τὸ πάντων σε δεσπόζειν πάντων φείδεσθαί
  σε ποιεῖ. <span style="color:#b00e23">(17)</span> ἰσχὺν γὰρ ἐνδείκνυσαι
  ἀπιστούµενος ἐπὶ δυνάµεως τελειότητι καὶ ἐν τοῖς εἰδόσι τὸ θράσος ἐξελέγχεις·
  <span style="color:#b00e23">(18)</span> σὺ δὲ δεσπόζων ἰσχύος ἐν ἐπιεικείᾳ
  κρίνεις καὶ µετὰ πολλῆς φειδοῦς διοικεῖς ἡµᾶς· πάρεστιν γάρ σοι, ὅταν θέλῃς,
  τὸ δύνασθαι. <span style="color:#b00e23">(19)</span> Ἐδίδαξας δέ σου τὸν λαὸν
  διὰ τῶν τοιούτων ἔργων ὅτι δεῖ τὸν δίκαιον εἶναι φιλάνθρωπον, καὶ εὐέλπιδας
  ἐποίησας τοὺς υἱούς σου ὅτι διδοῖς ἐπὶ ἁµαρτήµασιν µετάνοιαν. <span style=
  "color:#b00e23">(20)</span> εἰ γὰρ ἐχθροὺς παίδων σου καὶ ὀφειλοµένους θανάτῳ
  µετὰ τοσαύτης ἐτιµωρήσω προσοχῆς καὶ διέσεως δοὺς χρόνους καὶ τόπον, δι’ ὧν
  ἀπαλλαγῶσι τῆς κακίας, <span style="color:#b00e23">(21)</span> µετὰ πόσης
  ἀκριβείας ἔκρινας τοὺς υἱούς σου, ὧν τοῖς πατράσιν ὅρκους καὶ συνθήκας ἔδωκας
  ἀγαθῶν ὑποσχέσεων; <span style="color:#b00e23">(22)</span> Ἡµᾶς οὖν παιδεύων
  τοὺς ἐχθροὺς ἡµῶν ἐν µυριότητι µαστιγοῖς, ἵνα σου τὴν ἀγαθότητα µεριµνῶµεν
  κρίνοντες, κρινόµενοι δὲ προσδοκῶµεν ἔλεος. <span style=
  "color:#b00e23">(23)</span> ὅθεν καὶ τοὺς ἐν ἀφροσύνῃ ζωῆς βιώσαντας ἀδίκως
  διὰ τῶν ἰδίων ἐβασάνισας βδελυγµάτων· <span style="color:#b00e23">(24)</span>
  καὶ γὰρ τῶν πλάνης ὁδῶν µακρότερον ἐπλανήθησαν θεοὺς ὑπολαµβάνοντες τὰ καὶ ἐν
  ζῴοις τῶν αἰσχρῶν ἄτιµα νηπίων δίκην ἀφρόνων ψευσθέντες. <span style=
  "color:#b00e23">(25)</span> διὰ τοῦτο ὡς παισὶν ἀλογίστοις τὴν κρίσιν εἰς
  ἐµπαιγµὸν ἔπεµψας. <span style="color:#b00e23">(26)</span> οἱ δὲ παιγνίοις
  ἐπιτιµήσεως µὴ νουθετηθέντες ἀξίαν θεοῦ κρίσιν πειράσουσιν. <span style=
  "color:#b00e23">(27)</span> ἐφ’ οἷς γὰρ αὐτοὶ πάσχοντες ἠγανάκτουν, ἐπὶ
  τούτοις, οὓς ἐδόκουν θεούς, ἐν αὐτοῖς κολαζόµενοι ἰδόντες, ὃν πάλαι ἠρνοῦντο
  εἰδέναι, θεὸν ἐπέγνωσαν ἀληθῆ· διὸ καὶ τὸ τέρµα τῆς καταδίκης ἐπ’ αὐτοὺς
  ἐπῆλθεν.</p>

  <h3 id="wisdom_of_solomon13">13</h3>

  <p><span style="color:#b00e23">(1)</span> Μάταιοι µὲν γὰρ πάντες ἄνθρωποι
  φύσει, οἷς παρῆν θεοῦ ἀγνωσία καὶ ἐκ τῶν ὁρωµένων ἀγαθῶν οὐκ ἴσχυσαν εἰδέναι
  τὸν ὄντα οὔτε τοῖς ἔργοις προσέχοντες ἐπέγνωσαν τὸν τεχνίτην, <span style=
  "color:#b00e23">(2)</span> ἀλλ’ ἢ πῦρ ἢ πνεῦµα ἢ ταχινὸν ἀέρα ἢ κύκλον ἄστρων
  ἢ βίαιον ὕδωρ ἢ φωστῆρας οὐρανοῦ πρυτάνεις κόσµου θεοὺς ἐνόµισαν.
  <span style="color:#b00e23">(3)</span> ὧν εἰ µὲν τῇ καλλονῇ τερπόµενοι ταῦτα
  θεοὺς ὑπελάµβανον, γνώτωσαν πόσῳ τούτων ὁ δεσπότης ἐστὶ βελτίων, ὁ γὰρ τοῦ
  κάλλους γενεσιάρχης ἔκτισεν αὐτά· <span style="color:#b00e23">(4)</span> εἰ
  δὲ δύναµιν καὶ ἐνέργειαν ἐκπλαγέντες, νοησάτωσαν ἀπ’ αὐτῶν πόσῳ ὁ
  κατασκευάσας αὐτὰ δυνατώτερός ἐστιν· <span style="color:#b00e23">(5)</span>
  ἐκ γὰρ µεγέθους καὶ καλλονῆς κτισµάτων ἀναλόγως ὁ γενεσιουργὸς αὐτῶν
  θεωρεῖται. <span style="color:#b00e23">(6)</span> ἀλλ’ ὅµως ἐπὶ τούτοις
  µέµψις ἐστὶν ὀλίγη, καὶ γὰρ αὐτοὶ τάχα πλανῶνται θεὸν ζητοῦντες καὶ θέλοντες
  εὑρεῖν· <span style="color:#b00e23">(7)</span> ἐν γὰρ τοῖς ἔργοις αὐτοῦ
  ἀναστρεφόµενοι διερευνῶσιν καὶ πείθονται τῇ ὄψει, ὅτι καλὰ τὰ βλεπόµενα.
  <span style="color:#b00e23">(8)</span> πάλιν δ’ οὐδ’ αὐτοὶ συíνωστοί·
  <span style="color:#b00e23">(9)</span> εἰ γὰρ τοσοῦτον ἴσχυσαν εἰδέναι ἵνα
  δύνωνται στοχάσασθαι τὸν αἰῶνα, τὸν τούτων δεσπότην πῶς τάχιον οὐχ εὗρον;
  <span style="color:#b00e23">(10)</span> Ταλαίπωροι δὲ καὶ ἐν νεκροῖς αἱ
  ἐλπίδες αὐτῶν, οἵτινες ἐκάλεσαν θεοὺς ἔργα χειρῶν ἀνθρώπων, χρυσὸν καὶ
  ἄργυρον τέχνης ἐµµελέτηµα καὶ ἀπεικάσµατα ζῴων ἢ λίθον ἄχρηστον χειρὸς ἔργον
  ἀρχαίας. <span style="color:#b00e23">(11)</span> εἰ δὲ καί τις ὑλοτόµος
  τέκτων εὐκίνητον φυτὸν ἐκπρίσας περιέξυσεν εὐµαθῶς πάντα τὸν φλοιὸν αὐτοῦ καὶ
  τεχνησάµενος εὐπρεπῶς κατεσκεύασεν χρήσιµον σκεῦος εἰς ὑπηρεσίαν ζωῆς,
  <span style="color:#b00e23">(12)</span> τὰ δὲ ἀποβλήµατα τῆς ἐργασίας εἰς
  ἑτοιµασίαν τροφῆς ἀναλώσας ἐνεπλήσθη, <span style="color:#b00e23">(13)</span>
  τὸ δὲ ἐξ αὐτῶν ἀπόβληµα εἰς οὐθὲν εὔχρηστον, ξύλον σκολιὸν καὶ ὄζοις
  συµπεφυκός, λαβὼν ἔγλυψεν ἐν ἐπιµελείᾳ ἀργίας αὐτοῦ καὶ ἐµπειρίᾳ συνέσεως
  ἐτύπωσεν αὐτό, ἀπείκασεν αὐτὸ εἰκόνι ἀνθρώπου <span style=
  "color:#b00e23">(14)</span> ἢ ζῴῳ τινὶ εὐτελεῖ ὡµοίωσεν αὐτὸ καταχρίσας µίλτῳ
  καὶ φύκει ἐρυθήνας χρόαν αὐτοῦ καὶ πᾶσαν κηλῖδα τὴν ἐν αὐτῷ καταχρίσας
  <span style="color:#b00e23">(15)</span> καὶ ποιήσας αὐτῷ αὐτοῦ ἄξιον οἴκηµα
  ἐν τοίχῳ ἔθηκεν αὐτὸ ἀσφαλισάµενος σιδήρῳ. <span style=
  "color:#b00e23">(16)</span> ἵνα µὲν οὖν µὴ καταπέσῃ, προενόησεν αὐτοῦ εἰδὼς
  ὅτι ἀδυνατεῖ ἑαυτῷ βοηθῆσαι· καὶ γάρ ἐστιν εἰκὼν καὶ χρείαν ἔχει βοηθείας.
  <span style="color:#b00e23">(17)</span> περὶ δὲ κτηµάτων καὶ γάµων αὐτοῦ καὶ
  τέκνων προσευχόµενος οὐκ αἰσχύνεται τῷ ἀψύχῳ προσλαλῶν καὶ περὶ µὲν ὑγιείας
  τὸ ἀσθενὲς ἐπικαλεῖται, <span style="color:#b00e23">(18)</span> περὶ δὲ ζωῆς
  τὸ νεκρὸν ἀξιοῖ, περὶ δὲ ἐπικουρίας τὸ ἀπειρότατον ἱκετεύει, περὶ δὲ
  ὁδοιπορίας τὸ µηδὲ βάσει χρῆσθαι δυνάµενον, <span style=
  "color:#b00e23">(19)</span> περὶ δὲ πορισµοῦ καὶ ἐργασίας καὶ χειρῶν
  ἐπιτυχίας τὸ ἀδρανέστατον ταῖς χερσὶν εὐδράνειαν αἰτεῖται.</p>

  <h3 id="wisdom_of_solomon14">14</h3>

  <p><span style="color:#b00e23">(1)</span> Πλοῦν τις πάλιν στελλόµενος καὶ
  ἄγρια µέλλων διοδεύειν κύµατα τοῦ φέροντος αὐτὸν πλοίου σαθρότερον ξύλον
  ἐπιβοᾶται. <span style="color:#b00e23">(2)</span> ἐκεῖνο µὲν γὰρ ὄρεξις
  πορισµῶν ἐπενόησεν, τεχνῖτις δὲ σοφία κατεσκεύασεν· <span style=
  "color:#b00e23">(3)</span> ἡ δὲ σή, πάτερ, διακυβερνᾷ πρόνοια, ὅτι ἔδωκας καὶ
  ἐν θαλάσσῃ ὁδὸν καὶ ἐν κύµασι τρίβον ἀσφαλῆ <span style=
  "color:#b00e23">(4)</span> δεικνὺς ὅτι δύνασαι ἐκ παντὸς σῴζειν, ἵνα κἂν ἄνευ
  τέχνης τις ἐπιβῇ. <span style="color:#b00e23">(5)</span> θέλεις δὲ µὴ ἀργὰ
  εἶναι τὰ τῆς σοφίας σου ἔργα· διὰ τοῦτο καὶ ἐλαχίστῳ ξύλῳ πιστεύουσιν
  ἄνθρωποι ψυχὰς καὶ διελθόντες κλύδωνα σχεδίᾳ διεσώθησαν. <span style=
  "color:#b00e23">(6)</span> καὶ ἀρχῆς γὰρ ἀπολλυµένων ὑπερηφάνων γιγάντων ἡ
  ἐλπὶς τοῦ κόσµου ἐπὶ σχεδίας καταφυγοῦσα ἀπέλιπεν αἰῶνι σπέρµα γενέσεως τῇ σῇ
  κυβερνηθεῖσα χειρί. <span style="color:#b00e23">(7)</span> εὐλόγηται γὰρ
  ξύλον, δι’ οὗ γίνεται δικαιοσύνη· <span style="color:#b00e23">(8)</span> τὸ
  χειροποίητον δέ, ἐπικατάρατον αὐτὸ καὶ ὁ ποιήσας αὐτό, ὅτι ὁ µὲν ἠργάζετο, τὸ
  δὲ φθαρτὸν θεὸς ὠνοµάσθη. <span style="color:#b00e23">(9)</span> ἐν ἴσῳ γὰρ
  µισητὰ θεῷ καὶ ὁ ἀσεβῶν καὶ ἡ ἀσέβεια αὐτοῦ· <span style=
  "color:#b00e23">(10)</span> καὶ γὰρ τὸ πραχθὲν σὺν τῷ δράσαντι κολασθήσεται.
  <span style="color:#b00e23">(11)</span> διὰ τοῦτο καὶ ἐν εἰδώλοις ἐθνῶν
  ἐπισκοπὴ ἔσται, ὅτι ἐν κτίσµατι θεοῦ εἰς βδέλυγµα ἐγενήθησαν καὶ εἰς σκάνδαλα
  ψυχαῖς ἀνθρώπων καὶ εἰς παγίδα ποσὶν ἀφρόνων. <span style=
  "color:#b00e23">(12)</span> Ἀρχὴ γὰρ πορνείας ἐπίνοια εἰδώλων, εὕρεσις δὲ
  αὐτῶν φθορὰ ζωῆς. <span style="color:#b00e23">(13)</span> οὔτε γὰρ ἦν ἀπ’
  ἀρχῆς οὔτε εἰς τὸν αἰῶνα ἔσται· <span style="color:#b00e23">(14)</span>
  κενοδοξίᾳ γὰρ ἀνθρώπων εἰσῆλθεν εἰς τὸν κόσµον, καὶ διὰ τοῦτο σύντοµον αὐτῶν
  τὸ τέλος ἐπενοήθη. <span style="color:#b00e23">(15)</span> ἀώρῳ γὰρ πένθει
  τρυχόµενος πατὴρ τοῦ ταχέως ἀφαιρεθέντος τέκνου εἰκόνα ποιήσας τόν ποτε
  νεκρὸν ἄνθρωπον νῦν ὡς θεὸν ἐτίµησεν καὶ παρέδωκεν τοῖς ὑποχειρίοις µυστήρια
  καὶ τελετάς· <span style="color:#b00e23">(16)</span> εἶτα ἐν χρόνῳ κρατυνθὲν
  τὸ ἀσεβὲς ἔθος ὡς νόµος ἐφυλάχθη. <span style="color:#b00e23">(17)</span> καὶ
  τυράννων ἐπιταγαῖς ἐθρησκεύετο τὰ γλυπτά, οὓς ἐν ὄψει µὴ δυνάµενοι τιµᾶν
  ἄνθρωποι διὰ τὸ µακρὰν οἰκεῖν τὴν πόρρωθεν ὄψιν ἀνατυπωσάµενοι ἐµφανῆ εἰκόνα
  τοῦ τιµωµένου βασιλέως ἐποίησαν, ἵνα ὡς παρόντα τὸν ἀπόντα κολακεύωσιν διὰ
  τῆς σπουδῆς. <span style="color:#b00e23">(18)</span> εἰς ἐπίτασιν δὲ
  θρησκείας καὶ τοὺς ἀγνοοῦντας ἡ τοῦ τεχνίτου προετρέψατο φιλοτιµία·
  <span style="color:#b00e23">(19)</span> ὁ µὲν γὰρ τάχα κρατοῦντι βουλόµενος
  ἀρέσαι ἐξεβιάσατο τῇ τέχνῃ τὴν ὁµοιότητα ἐπὶ τὸ κάλλιον· <span style=
  "color:#b00e23">(20)</span> τὸ δὲ πλῆθος ἐφελκόµενον διὰ τὸ εὔχαρι τῆς
  ἐργασίας τὸν πρὸ ὀλίγου τιµηθέντα ἄνθρωπον νῦν σέβασµα ἐλογίσαντο.
  <span style="color:#b00e23">(21)</span> καὶ τοῦτο ἐγένετο τῷ βίῳ εἰς ἔνεδρον,
  ὅτι ἢ συµφορᾷ ἢ τυραννίδι δουλεύσαντες ἄνθρωποι τὸ ἀκοινώνητον ὄνοµα λίθοις
  καὶ ξύλοις περιέθεσαν. <span style="color:#b00e23">(22)</span> Εἶτ’ οὐκ
  ἤρκεσεν τὸ πλανᾶσθαι περὶ τὴν τοῦ θεοῦ γνῶσιν, ἀλλὰ καὶ ἐν µεγάλῳ ζῶντες
  ἀγνοίας πολέµῳ τὰ τοσαῦτα κακὰ εἰρήνην προσαγορεύουσιν. <span style=
  "color:#b00e23">(23)</span> ἢ γὰρ τεκνοφόνους τελετὰς ἢ κρύφια µυστήρια ἢ
  ἐµµανεῖς ἐξάλλων θεσµῶν κώµους ἄγοντες <span style=
  "color:#b00e23">(24)</span> οὔτε βίους οὔτε γάµους καθαροὺς ἔτι φυλάσσουσιν,
  ἕτερος δ’ ἕτερον ἢ λοχῶν ἀναιρεῖ ἢ νοθεύων ὀδυνᾷ. <span style=
  "color:#b00e23">(25)</span> πάντα δ’ ἐπιµὶξ ἔχει αἷµα καὶ φόνος, κλοπὴ καὶ
  δόλος, φθορά, ἀπιστία, τάραχος, ἐπιορκία, <span style=
  "color:#b00e23">(26)</span> θόρυβος ἀγαθῶν, χάριτος ἀµνηστία, ψυχῶν µιασµός,
  γενέσεως ἐναλλαγή, γάµων ἀταξία, µοιχεία καὶ ἀσέλγεια. <span style=
  "color:#b00e23">(27)</span> ἡ γὰρ τῶν ἀνωνύµων εἰδώλων θρησκεία παντὸς ἀρχὴ
  κακοῦ καὶ αἰτία καὶ πέρας ἐστίν· <span style="color:#b00e23">(28)</span> ἢ
  γὰρ εὐφραινόµενοι µεµήνασιν ἢ προφητεύουσιν ψευδῆ ἢ ζῶσιν ἀδίκως ἢ
  ἐπιορκοῦσιν ταχέως· <span style="color:#b00e23">(29)</span> ἀψύχοις γὰρ
  πεποιθότες εἰδώλοις κακῶς ὀµόσαντες ἀδικηθῆναι οὐ προσδέχονται. <span style=
  "color:#b00e23">(30)</span> ἀµφότερα δὲ αὐτοὺς µετελεύσεται τὰ δίκαια, ὅτι
  κακῶς ἐφρόνησαν περὶ θεοῦ προσέχοντες εἰδώλοις καὶ ἀδίκως ὤµοσαν ἐν δόλῳ
  καταφρονήσαντες ὁσιότητος· <span style="color:#b00e23">(31)</span> οὐ γὰρ ἡ
  τῶν ὀµνυµένων δύναµις, ἀλλ’ ἡ τῶν ἁµαρτανόντων δίκη ἐπεξέρχεται ἀεὶ τὴν τῶν
  ἀδίκων παράβασιν.</p>

  <h3 id="wisdom_of_solomon15">15</h3>

  <p><span style="color:#b00e23">(1)</span> Σὺ δέ, ὁ θεὸς ἡµῶν, χρηστὸς καὶ
  ἀληθής, µακρόθυµος καὶ ἐλέει διοικῶν τὰ πάντα. <span style=
  "color:#b00e23">(2)</span> καὶ γὰρ ἐὰν ἁµάρτωµεν, σοί ἐσµεν, εἰδότες σου τὸ
  κράτος· οὐχ ἁµαρτησόµεθα δέ, εἰδότες ὅτι σοὶ λελογίσµεθα. <span style=
  "color:#b00e23">(3)</span> τὸ γὰρ ἐπίστασθαί σε ὁλόκληρος δικαιοσύνη, καὶ
  εἰδέναι σου τὸ κράτος ῥίζα ἀθανασίας. <span style="color:#b00e23">(4)</span>
  οὔτε γὰρ ἐπλάνησεν ἡµᾶς ἀνθρώπων κακότεχνος ἐπίνοια οὐδὲ σκιαγράφων πόνος
  ἄκαρπος, εἶδος σπιλωθὲν χρώµασιν διηλλαγµένοις, <span style=
  "color:#b00e23">(5)</span> ὧν ὄψις ἄφροσιν εἰς ὄρεξιν ἔρχεται, ποθεῖ τε
  νεκρᾶς εἰκόνος εἶδος ἄπνουν. <span style="color:#b00e23">(6)</span> κακῶν
  ἐρασταὶ ἄξιοί τε τοιούτων ἐλπίδων καὶ οἱ δρῶντες καὶ οἱ ποθοῦντες καὶ οἱ
  σεβόµενοι. <span style="color:#b00e23">(7)</span> Καὶ γὰρ κεραµεὺς ἁπαλὴν γῆν
  θλίβων ἐπίµοχθον πλάσσει πρὸς ὑπηρεσίαν ἡµῶν ἓν ἕκαστον· ἀλλ’ ἐκ τοῦ αὐτοῦ
  πηλοῦ ἀνεπλάσατο τά τε τῶν καθαρῶν ἔργων δοῦλα σκεύη τά τε ἐναντία, πάντα
  ὁµοίως· τούτων δὲ ἑτέρου τίς ἑκάστου ἐστὶν ἡ χρῆσις, κριτὴς ὁ πηλουργός.
  <span style="color:#b00e23">(8)</span> καὶ κακόµοχθος θεὸν µάταιον ἐκ τοῦ
  αὐτοῦ πλάσσει πηλοῦ ὃς πρὸ µικροῦ ἐκ γῆς γενηθεὶς µετ’ ὀλίγον πορεύεται ἐξ ἧς
  ἐλήµφθη, τὸ τῆς ψυχῆς ἀπαιτηθεὶς χρέος. <span style=
  "color:#b00e23">(9)</span> ἀλλ’ ἔστιν αὐτῷ φροντὶς οὐχ ὅτι µέλλει κάµνειν οὐδ’
   ὅτι βραχυτελῆ βίον ἔχει, ἀλλ’ ἀντερείδεται µὲν χρυσουργοῖς καὶ ἀργυροχόοις
  χαλκοπλάστας τε µιµεῖται καὶ δόξαν ἡγεῖται ὅτι κίβδηλα πλάσσει. <span style=
  "color:#b00e23">(10)</span> σποδὸς ἡ καρδία αὐτοῦ, καὶ γῆς εὐτελεστέρα ἡ
  ἐλπὶς αὐτοῦ, πηλοῦ τε ἀτιµότερος ὁ βίος αὐτοῦ, <span style=
  "color:#b00e23">(11)</span> ὅτι ἠγνόησεν τὸν πλάσαντα αὐτὸν καὶ τὸν
  ἐµπνεύσαντα αὐτῷ ψυχὴν ἐνεργοῦσαν καὶ ἐµφυσήσαντα πνεῦµα ζωτικόν,
  <span style="color:#b00e23">(12)</span> ἀλλ’ ἐλογίσαντο παίγνιον εἶναι τὴν
  ζωὴν ἡµῶν καὶ τὸν βίον πανηγυρισµὸν ἐπικερδῆ, δεῖν γάρ φησιν ὅθεν δή, κἂν ἐκ
  κακοῦ, πορίζειν. <span style="color:#b00e23">(13)</span> οὗτος γὰρ παρὰ
  πάντας οἶδεν ὅτι ἁµαρτάνει ὕλης γεώδους εὔθραυστα σκεύη καὶ γλυπτὰ
  δηµιουργῶν. <span style="color:#b00e23">(14)</span> πάντες δὲ ἀφρονέστατοι
  καὶ τάλανες ὑπὲρ ψυχὴν νηπίου οἱ ἐχθροὶ τοῦ λαοῦ σου καταδυναστεύσαντες
  αὐτόν, <span style="color:#b00e23">(15)</span> ὅτι καὶ πάντα τὰ εἴδωλα τῶν
  ἐθνῶν ἐλογίσαντο θεούς, οἷς οὔτε ὀµµάτων χρῆσις εἰς ὅρασιν οὔτε ῥῖνες εἰς
  συνολκὴν ἀέρος οὔτε ὦτα ἀκούειν οὔτε δάκτυλοι χειρῶν εἰς ψηλάφησιν καὶ οἱ
  πόδες αὐτῶν ἀργοὶ πρὸς ἐπίβασιν. <span style="color:#b00e23">(16)</span>
  ἄνθρωπος γὰρ ἐποίησεν αὐτούς, καὶ τὸ πνεῦµα δεδανεισµένος ἔπλασεν αὐτούς·
  οὐδεὶς γὰρ αὐτῷ ὅµοιον ἄνθρωπος ἰσχύει πλάσαι θεόν· <span style=
  "color:#b00e23">(17)</span> θνητὸς δὲ ὢν νεκρὸν ἐργάζεται χερσὶν ἀνόµοις·
  κρείττων γάρ ἐστιν τῶν σεβασµάτων αὐτοῦ, ὧν αὐτὸς µὲν ἔζησεν, ἐκεῖνα δὲ
  οὐδέποτε. — <span style="color:#b00e23">(18)</span> καὶ τὰ ζῷα δὲ τὰ ἔχθιστα
  σέβονται· ἀνοίᾳ γὰρ συγκρινόµενα τῶν ἄMων ἐστὶ χείρονα· <span style=
  "color:#b00e23">(19)</span> οὐδ’ ὅσον ἐπιποθῆσαι ὡς ἐν ζῴων ὄψει καλὰ
  τυγχάνει, ἐκπέφευγεν δὲ καὶ τὸν τοῦ θεοῦ ἔπαινον καὶ τὴν εὐλογίαν αὐτοῦ.</p>

  <h3 id="wisdom_of_solomon16">16</h3>

  <p><span style="color:#b00e23">(1)</span> Διὰ τοῦτο δι’ ὁµοίων ἐκολάσθησαν
  ἀξίως καὶ διὰ πλήθους κνωδάλων ἐβασανίσθησαν. <span style=
  "color:#b00e23">(2)</span> ἀνθ’ ἧς κολάσεως εὐεργετήσας τὸν λαόν σου εἰς
  ἐπιθυµίαν ὀρέξεως ξένην γεῦσιν τροφὴν ἡτοίµασας ὀρτυγοµήτραν, <span style=
  "color:#b00e23">(3)</span> ἵνα ἐκεῖνοι µὲν ἐπιθυµοῦντες τροφὴν διὰ τὴν
  εἰδέχθειαν τῶν ἐπαπεσταλµένων καὶ τὴν ἀναγκαίαν ὄρεξιν ἀποστρέφωνται, αὐτοὶ
  δὲ ἐπ’ ὀλίγον ἐνδεεῖς γενόµενοι καὶ ξένης µετάσχωσι γεύσεως. <span style=
  "color:#b00e23">(4)</span> ἔδει γὰρ ἐκείνοις µὲν ἀπαραίτητον ἔνδειαν ἐπελθεῖν
  τυραννοῦσιν, τούτοις δὲ µόνον δειχθῆναι πῶς οἱ ἐχθροὶ αὐτῶν ἐβασανίζοντο.
  <span style="color:#b00e23">(5)</span> Καὶ γὰρ ὅτε αὐτοῖς δεινὸς ἐπῆλθεν
  θηρίων θυµὸς δήγµασίν τε σκολιῶν διεφθείροντο ὄφεων, οὐ µέχρι τέλους ἔµεινεν
  ἡ ὀργή σου· <span style="color:#b00e23">(6)</span> εἰς νουθεσίαν δὲ πρὸς
  ὀλίγον ἐταράχθησαν σύµβολον ἔχοντες σωτηρίας εἰς ἀνάµνησιν ἐντολῆς νόµου σου·
  <span style="color:#b00e23">(7)</span> ὁ γὰρ ἐπιστραφεὶς οὐ διὰ τὸ
  θεωρούµενον ἐσῴζετο, ἀλλὰ διὰ σὲ τὸν πάντων σωτῆρα. <span style=
  "color:#b00e23">(8)</span> καὶ ἐν τούτῳ δὲ ἔπεισας τοὺς ἐχθροὺς ἡµῶν ὅτι σὺ
  εἶ ὁ ῥυόµενος ἐκ παντὸς κακοῦ· <span style="color:#b00e23">(9)</span> οὓς µὲν
  γὰρ ἀκρίδων καὶ µυιῶν ἀπέκτεινεν δήγµατα, καὶ οὐχ εὑρέθη ἴαµα τῇ ψυχῇ αὐτῶν,
  ὅτι ἄξιοι ἦσαν ὑπὸ τοιούτων κολασθῆναι· <span style=
  "color:#b00e23">(10)</span> τοὺς δὲ υἱούς σου οὐδὲ ἰοβόλων δρακόντων ἐνίκησαν
  ὀδόντες, τὸ ἔλεος γάρ σου ἀντιπαρῆλθεν καὶ ἰάσατο αὐτούς. <span style=
  "color:#b00e23">(11)</span> εἰς γὰρ ὑπόµνησιν τῶν λογίων σου ἐνεκεντρίζοντο
  καὶ ὀξέως διεσῴζοντο, ἵνα µὴ εἰς βαθεῖαν ἐµπεσόντες λήθην ἀπερίσπαστοι
  γένωνται τῆς σῆς εὐεργεσίας. <span style="color:#b00e23">(12)</span> καὶ γὰρ
  οὔτε βοτάνη οὔτε µάλαγµα ἐθεράπευσεν αὐτούς, ἀλλὰ ὁ σός, κύριε, λόγος ὁ
  πάντας ἰώµενος. <span style="color:#b00e23">(13)</span> σὺ γὰρ ζωῆς καὶ
  θανάτου ἐξουσίαν ἔχεις καὶ κατάγεις εἰς πύλας ᾅδου καὶ ἀνάγεις· <span style=
  "color:#b00e23">(14)</span> ἄνθρωπος δὲ ἀποκτέννει µὲν τῇ κακίᾳ αὐτοῦ,
  ἐξελθὸν δὲ πνεῦµα οὐκ ἀναστρέφει οὐδὲ ἀναλύει ψυχὴν παραληµφθεῖσαν.
  <span style="color:#b00e23">(15)</span> Τὴν δὲ σὴν χεῖρα φυγεῖν ἀδύνατόν
  ἐστιν· <span style="color:#b00e23">(16)</span> ἀρνούµενοι γάρ σε εἰδέναι
  ἀσεβεῖς ἐν ἰσχύι βραχίονός σου ἐµαστιγώθησαν ξένοις ὑετοῖς καὶ χαλάζαις καὶ
  ὄµβροις διωκόµενοι ἀπαραιτήτοις καὶ πυρὶ καταναλισκόµενοι. <span style=
  "color:#b00e23">(17)</span> τὸ γὰρ παραδοξότατον, ἐν τῷ πάντα σβεννύντι ὕδατι
  πλεῖον ἐνήργει τὸ πῦρ, ὑπέρµαχος γὰρ ὁ κόσµος ἐστὶν δικαίων· <span style=
  "color:#b00e23">(18)</span> ποτὲ µὲν γὰρ ἡµεροῦτο φλόξ, ἵνα µὴ καταφλέξῃ τὰ
  ἐπ’ ἀσεβεῖς ἀπεσταλµένα ζῷα, ἀλλ’ αὐτοὶ βλέποντες εἰδῶσιν ὅτι θεοῦ κρίσει
  ἐλαύνονται· <span style="color:#b00e23">(19)</span> ποτὲ δὲ καὶ µεταξὺ ὕδατος
  ὑπὲρ τὴν πυρὸς δύναµιν φλέγει, ἵνα ἀδίκου γῆς γενήµατα διαφθείρῃ.
  <span style="color:#b00e23">(20)</span> ἀνθ’ ὧν ἀíέλων τροφὴν ἐψώµισας τὸν
  λαόν σου καὶ ἕτοιµον ἄρτον ἀπ’ οὐρανοῦ παρέσχες αὐτοῖς ἀκοπιάτως πᾶσαν ἡδονὴν
  ἰσχύοντα καὶ πρὸς πᾶσαν ἁρµόνιον γεῦσιν· <span style=
  "color:#b00e23">(21)</span> ἡ µὲν γὰρ ὑπόστασίς σου τὴν σὴν πρὸς τέκνα
  ἐνεφάνιζεν γλυκύτητα, τῇ δὲ τοῦ προσφεροµένου ἐπιθυµίᾳ ὑπηρετῶν πρὸς ὅ τις
  ἐβούλετο µετεκιρνᾶτο. <span style="color:#b00e23">(22)</span> χιὼν δὲ καὶ
  κρύσταλλος ὑπέµεινε πῦρ καὶ οὐκ ἐτήκετο, ἵνα γνῶσιν ὅτι τοὺς τῶν ἐχθρῶν
  καρποὺς κατέφθειρε πῦρ φλεγόµενον ἐν τῇ χαλάζῃ καὶ ἐν τοῖς ὑετοῖς
  διαστράπτον· <span style="color:#b00e23">(23)</span> τοῦτο πάλιν δ’, ἵνα
  τραφῶσιν δίκαιοι, καὶ τῆς ἰδίας ἐπιλέλησται δυνάµεως. <span style=
  "color:#b00e23">(24)</span> Ἡ γὰρ κτίσις σοὶ τῷ ποιήσαντι ὑπηρετοῦσα
  ἐπιτείνεται εἰς κόλασιν κατὰ τῶν ἀδίκων καὶ ἀνίεται εἰς εὐεργεσίαν ὑπὲρ τῶν
  ἐπὶ σοὶ πεποιθότων. <span style="color:#b00e23">(25)</span> διὰ τοῦτο καὶ
  τότε εἰς πάντα µεταλλευοµένη τῇ παντοτρόφῳ σου δωρεᾷ ὑπηρέτει πρὸς τὴν τῶν
  δεοµένων θέλησιν, <span style="color:#b00e23">(26)</span> ἵνα µάθωσιν οἱ υἱοί
  σου, οὓς ἠγάπησας, κύριε, ὅτι οὐχ αἱ γενέσεις τῶν καρπῶν τρέφουσιν ἄνθρωπον,
  ἀλλὰ τὸ ῥῆµά σου τοὺς σοὶ πιστεύοντας διατηρεῖ. <span style=
  "color:#b00e23">(27)</span> τὸ γὰρ ὑπὸ πυρὸς µὴ φθειρόµενον ἁπλῶς ὑπὸ
  βραχείας ἀκτῖνος ἡλίου θερµαινόµενον ἐτήκετο, <span style=
  "color:#b00e23">(28)</span> ὅπως γνωστὸν ᾖ ὅτι δεῖ φθάνειν τὸν ἥλιον ἐπ’
  εὐχαριστίαν σου καὶ πρὸς ἀνατολὴν φωτὸς ἐντυγχάνειν σοι· <span style=
  "color:#b00e23">(29)</span> ἀχαρίστου γὰρ ἐλπὶς ὡς χειµέριος πάχνη τακήσεται
  καὶ ῥυήσεται ὡς ὕδωρ ἄχρηστον.</p>

  <h3 id="wisdom_of_solomon17">17</h3>

  <p><span style="color:#b00e23">(1)</span> Μεγάλαι γάρ σου αἱ κρίσεις καὶ
  δυσδιήγητοι· διὰ τοῦτο ἀπαίδευτοι ψυχαὶ ἐπλανήθησαν. <span style=
  "color:#b00e23">(2)</span> ὑπειληφότες γὰρ καταδυναστεύειν ἔθνος ἅγιον ἄνοµοι
  δέσµιοι σκότους καὶ µακρᾶς πεδῆται νυκτὸς κατακλεισθέντες ὀρόφοις φυγάδες τῆς
  αἰωνίου προνοίας ἔκειντο. <span style="color:#b00e23">(3)</span> λανθάνειν
  γὰρ νοµίζοντες ἐπὶ κρυφαίοις ἁµαρτήµασιν ἀφεíεῖ λήθης παρακαλύµµατι
  ἐσκορπίσθησαν θαµβούµενοι δεινῶς καὶ ἰνδάλµασιν ἐκταρασσόµενοι. <span style=
  "color:#b00e23">(4)</span> οὐδὲ γὰρ ὁ κατέχων αὐτοὺς µυχὸς ἀφόβους
  διεφύλαττεν, ἦχοι δ’ ἐκταράσσοντες αὐτοὺς περιεκόµπουν, καὶ φάσµατα
  ἀµειδήτοις κατηφῆ προσώποις ἐνεφανίζετο. <span style=
  "color:#b00e23">(5)</span> καὶ πυρὸς µὲν οὐδεµία βία κατίσχυεν φωτίζειν, οὔτε
  ἄστρων ἔκλαµπροι φλόγες καταυγάζειν ὑπέµενον τὴν στυγνὴν ἐκείνην νύκτα.
  <span style="color:#b00e23">(6)</span> διεφαίνετο δ’ αὐτοῖς µόνον αὐτοµάτη
  πυρὰ φόβου πλήρης, ἐκδειµατούµενοι δὲ τῆς µὴ θεωρουµένης ἐκείνης ὄψεως
  ἡγοῦντο χείρω τὰ βλεπόµενα. <span style="color:#b00e23">(7)</span> µαγικῆς δὲ
  ἐµπαίγµατα κατέκειτο τέχνης, καὶ τῆς ἐπὶ φρονήσει ἀλαζονείας ἔλεγχος
  ἐφύβριστος· <span style="color:#b00e23">(8)</span> οἱ γὰρ ὑπισχνούµενοι
  δείµατα καὶ ταραχὰς ἀπελαύνειν ψυχῆς νοσούσης, οὗτοι καταγέλαστον εὐλάβειαν
  ἐνόσουν. <span style="color:#b00e23">(9)</span> καὶ γὰρ εἰ µηδὲν αὐτοὺς
  ταραχῶδες ἐφόβει, κνωδάλων παρόδοις καὶ ἑρπετῶν συριγµοῖς ἐκσεσοβηµένοι
  διώλλυντο ἔντροµοι καὶ τὸν µηδαµόθεν φευκτὸν ἀέρα προσιδεῖν ἀρνούµενοι.
  <span style="color:#b00e23">(10)</span> δειλὸν γὰρ ἰδίῳ πονηρία µάρτυρι
  καταδικαζοµένη, ἀεὶ δὲ προσείληφεν τὰ χαλεπὰ συνεχοµένη τῇ συνειδήσει·
  <span style="color:#b00e23">(11)</span> οὐθὲν γάρ ἐστιν φόβος εἰ µὴ προδοσία
  τῶν ἀπὸ λογισµοῦ βοηθηµάτων, <span style="color:#b00e23">(12)</span> ἔνδοθεν
  δὲ οὖσα ἥττων ἡ προσδοκία πλείονα λογίζεται τὴν ἄγνοιαν τῆς παρεχούσης τὴν
  βάσανον αἰτίας. <span style="color:#b00e23">(13)</span> οἱ δὲ τὴν ἀδύνατον
  ὄντως νύκτα καὶ ἐξ ἀδυνάτου ᾅδου µυχῶν ἐπελθοῦσαν τὸν αὐτὸν ὕπνον κοιµώµενοι
  <span style="color:#b00e23">(14)</span> τὰ µὲν τέρασιν ἠλαύνοντο φαντασµάτων,
  τὰ δὲ τῆς ψυχῆς παρελύοντο προδοσίᾳ· αἰφνίδιος γὰρ αὐτοῖς καὶ ἀπροσδόκητος
  φόβος ἐπεχύθη. <span style="color:#b00e23">(15)</span> εἶθ’ οὕτως, ὃς δή ποτ’
  οὖν ἦν ἐκεῖ καταπίπτων, ἐφρουρεῖτο εἰς τὴν ἀσίδηρον εἱρκτὴν κατακλεισθείς·
  <span style="color:#b00e23">(16)</span> εἴ τε γὰρ γεωργὸς ἦν τις ἢ ποιµὴν ἢ
  τῶν κατ’ ἐρηµίαν ἐργάτης µόχθων, προληµφθεὶς τὴν δυσάλυκτον ἔµενεν ἀνάγκην,
  µιᾷ γὰρ ἁλύσει σκότους πάντες ἐδέθησαν· <span style=
  "color:#b00e23">(17)</span> εἴ τε πνεῦµα συρίζον ἢ περὶ ἀµφιλαφεῖς κλάδους
  ὀρνέων ἦχος εὐµελὴς ἢ ῥυθµὸς ὕδατος πορευοµένου βίᾳ ἢ κτύπος ἀπηνὴς
  καταρριπτοµένων πετρῶν <span style="color:#b00e23">(18)</span> ἢ σκιρτώντων
  ζῴων δρόµος ἀθεώρητος ἢ ὠρυοµένων ἀπηνεστάτων θηρίων φωνὴ ἢ ἀντανακλωµένη ἐκ
  κοιλότητος ὀρέων ἠχώ, παρέλυεν αὐτοὺς ἐκφοβοῦντα. <span style=
  "color:#b00e23">(19)</span> ὅλος γὰρ ὁ κόσµος λαµπρῷ κατελάµπετο φωτὶ καὶ
  ἀνεµποδίστοις συνείχετο ἔργοις· <span style="color:#b00e23">(20)</span>
  µόνοις δὲ ἐκείνοις ἐπετέτατο βαρεῖα νὺξ εἰκὼν τοῦ µέλλοντος αὐτοὺς
  διαδέχεσθαι σκότους, ἑαυτοῖς δὲ ἦσαν βαρύτεροι σκότους.</p>

  <h3 id="wisdom_of_solomon18">18</h3>

  <p><span style="color:#b00e23">(1)</span> Τοῖς δὲ ὁσίοις σου µέγιστον ἦν φῶς·
  ὧν φωνὴν µὲν ἀκούοντες µορφὴν δὲ οὐχ ὁρῶντες, ὅτι µὲν οὐ κἀκεῖνοι
  ἐπεπόνθεισαν, ἐµακάριζον, <span style="color:#b00e23">(2)</span> ὅτι δ’ οὐ
  βλάπτουσιν προηδικηµένοι, ηὐχαρίστουν καὶ τοῦ διενεχθῆναι χάριν ἐδέοντο.
  <span style="color:#b00e23">(3)</span> ἀνθ’ ὧν πυριφλεγῆ στῦλον ὁδηγὸν µὲν
  ἀγνώστου ὁδοιπορίας, ἥλιον δὲ ἀβλαβῆ φιλοτίµου ξενιτείας παρέσχες.
  <span style="color:#b00e23">(4)</span> ἄξιοι µὲν γὰρ ἐκεῖνοι στερηθῆναι φωτὸς
  καὶ φυλακισθῆναι σκότει οἱ κατακλείστους φυλάξαντες τοὺς υἱούς σου, δι’ ὧν
  ἤµελλεν τὸ ἄφθαρτον νόµου φῶς τῷ αἰῶνι δίδοσθαι. <span style=
  "color:#b00e23">(5)</span> Βουλευσαµένους δ’ αὐτοὺς τὰ τῶν ὁσίων ἀποκτεῖναι
  νήπια καὶ ἑνὸς ἐκτεθέντος τέκνου καὶ σωθέντος εἰς ἔλεγχον τὸ αὐτῶν ἀφείλω
  πλῆθος τέκνων καὶ ὁµοθυµαδὸν ἀπώλεσας ἐν ὕδατι σφοδρῷ. <span style=
  "color:#b00e23">(6)</span> ἐκείνη ἡ νὺξ προεγνώσθη πατράσιν ἡµῶν, ἵνα ἀσφαλῶς
  εἰδότες οἷς ἐπίστευσαν ὅρκοις ἐπευθυµήσωσιν. <span style=
  "color:#b00e23">(7)</span> προσεδέχθη ὑπὸ λαοῦ σου σωτηρία µὲν δικαίων,
  ἐχθρῶν δὲ ἀπώλεια· <span style="color:#b00e23">(8)</span> ᾧ γὰρ ἐτιµωρήσω
  τοὺς ὑπεναντίους, τούτῳ ἡµᾶς προσκαλεσάµενος ἐδόξασας. <span style=
  "color:#b00e23">(9)</span> κρυφῇ γὰρ ἐθυσίαζον ὅσιοι παῖδες ἀγαθῶν καὶ τὸν
  τῆς θειότητος νόµον ἐν ὁµονοίᾳ διέθεντο τῶν αὐτῶν ὁµοίως καὶ ἀγαθῶν καὶ
  κινδύνων µεταλήµψεσθαι τοὺς ἁγίους πατέρων ἤδη προαναµέλποντες αἴνους.
  <span style="color:#b00e23">(10)</span> ἀντήχει δ’ ἀσύµφωνος ἐχθρῶν ἡ βοή,
  καὶ οἰκτρὰ διεφέρετο φωνὴ θρηνουµένων παίδων· <span style=
  "color:#b00e23">(11)</span> ὁµοίᾳ δὲ δίκῃ δοῦλος ἅµα δεσπότῃ κολασθεὶς καὶ
  δηµότης βασιλεῖ τὰ αὐτὰ πάσχων, <span style="color:#b00e23">(12)</span>
  ὁµοθυµαδὸν δὲ πάντες ἐν ἑνὶ ὀνόµατι θανάτου νεκροὺς εἶχον ἀναριθµήτους· οὐδὲ
  γὰρ πρὸς τὸ θάψαι οἱ ζῶντες ἦσαν ἱκανοί, ἐπεὶ πρὸς µίαν ῥοπὴν ἡ ἐντιµοτέρα
  γένεσις αὐτῶν διέφθαρτο. <span style="color:#b00e23">(13)</span> πάντα γὰρ
  ἀπιστοῦντες διὰ τὰς φαρµακείας ἐπὶ τῷ τῶν πρωτοτόκων ὀλέθρῳ ὡµολόγησαν θεοῦ
  υἱὸν λαὸν εἶναι. <span style="color:#b00e23">(14)</span> ἡσύχου γὰρ σιγῆς
  περιεχούσης τὰ πάντα καὶ νυκτὸς ἐν ἰδίῳ τάχει µεσαζούσης <span style=
  "color:#b00e23">(15)</span> ὁ παντοδύναµός σου λόγος ἀπ’ οὐρανῶν ἐκ θρόνων
  βασιλείων ἀπότοµος πολεµιστὴς εἰς µέσον τῆς ὀλεθρίας ἥλατο γῆς ξίφος ὀξὺ τὴν
  ἀνυπόκριτον ἐπιταγήν σου φέρων <span style="color:#b00e23">(16)</span> καὶ
  στὰς ἐπλήρωσεν τὰ πάντα θανάτου καὶ οὐρανοῦ µὲν ἥπτετο, βεβήκει δ’ ἐπὶ γῆς.
  <span style="color:#b00e23">(17)</span> τότε παραχρῆµα φαντασίαι µὲν ὀνείρων
  δεινῶν ἐξετάραξαν αὐτούς, φόβοι δὲ ἐπέστησαν ἀδόκητοι, <span style=
  "color:#b00e23">(18)</span> καὶ ἄMος ἀλλαχῇ ῥιφεὶς ἡµίθνητος δι’ ἣν ἔθνῃσκον
  αἰτίαν ἐνεφάνιζεν· <span style="color:#b00e23">(19)</span> οἱ γὰρ ὄνειροι
  θορυβήσαντες αὐτοὺς τοῦτο προεµήνυσαν, ἵνα µὴ ἀγνοοῦντες δι’ ὃ κακῶς
  πάσχουσιν ἀπόλωνται. <span style="color:#b00e23">(20)</span> Ἥψατο δὲ καὶ
  δικαίων πεῖρα θανάτου, καὶ θραῦσις ἐν ἐρήµῳ ἐγένετο πλήθους. ἀλλ’ οὐκ ἐπὶ
  πολὺ ἔµεινεν ἡ ὀργή· <span style="color:#b00e23">(21)</span> σπεύσας γὰρ ἀνὴρ
  ἄµεµπτος προεµάχησεν τὸ τῆς ἰδίας λειτουργίας ὅπλον προσευχὴν καὶ θυµιάµατος
  ἐξιλασµὸν κοµίσας· ἀντέστη τῷ θυµῷ καὶ πέρας ἐπέθηκε τῇ συµφορᾷ δεικνὺς ὅτι
  σός ἐστιν θεράπων· <span style="color:#b00e23">(22)</span> ἐνίκησεν δὲ τὸν
  χόλον οὐκ ἰσχύι τοῦ σώµατος, οὐχ ὅπλων ἐνεργείᾳ, ἀλλὰ λόγῳ τὸν κολάζοντα
  ὑπέταξεν ὅρκους πατέρων καὶ διαθήκας ὑποµνήσας. <span style=
  "color:#b00e23">(23)</span> σωρηδὸν γὰρ ἤδη πεπτωκότων ἐπ’ ἀλλήλων νεκρῶν
  µεταξὺ στὰς ἀνέκοψε τὴν ὀργὴν καὶ διέσχισεν τὴν πρὸς τοὺς ζῶντας ὁδόν.
  <span style="color:#b00e23">(24)</span> ἐπὶ γὰρ ποδήρους ἐνδύµατος ἦν ὅλος ὁ
  κόσµος, καὶ πατέρων δόξαι ἐπὶ τετραστίχου λίθων γλυφῆς, καὶ µεγαλωσύνη σου
  ἐπὶ διαδήµατος κεφαλῆς αὐτοῦ. <span style="color:#b00e23">(25)</span> τούτοις
  εἶξεν ὁ ὀλεθρεύων, ταῦτα δὲ ἐφοβήθη· ἦν γὰρ µόνη ἡ πεῖρα τῆς ὀργῆς ἱκανή.</p>

  <h3 id="wisdom_of_solomon19">19</h3>

  <p><span style="color:#b00e23">(1)</span> Τοῖς δὲ ἀσεβέσιν µέχρι τέλους
  ἀνελεήµων θυµὸς ἐπέστη· προῄδει γὰρ αὐτῶν καὶ τὰ µέλλοντα, <span style=
  "color:#b00e23">(2)</span> ὅτι αὐτοὶ ἐπιτρέψαντες τοῦ ἀπιέναι καὶ µετὰ
  σπουδῆς προπέµψαντες αὐτοὺς διώξουσιν µεταµεληθέντες. <span style=
  "color:#b00e23">(3)</span> ἔτι γὰρ ἐν χερσὶν ἔχοντες τὰ πένθη καὶ
  προσοδυρόµενοι τάφοις νεκρῶν ἕτερον ἐπεσπάσαντο λογισµὸν ἀνοίας καὶ οὓς
  ἱκετεύοντες ἐξέβαλον, τούτους ὡς φυγάδας ἐδίωκον. <span style=
  "color:#b00e23">(4)</span> εἷλκεν γὰρ αὐτοὺς ἡ ἀξία ἐπὶ τοῦτο τὸ πέρας ἀνάγκη
  καὶ τῶν συµβεβηκότων ἀµνηστίαν ἐνέβαλεν, ἵνα τὴν λείπουσαν ταῖς βασάνοις
  προσαναπληρώσωσιν κόλασιν, <span style="color:#b00e23">(5)</span> καὶ ὁ µὲν
  λαός σου παράδοξον ὁδοιπορίαν πειράσῃ, ἐκεῖνοι δὲ ξένον εὕρωσι θάνατον.
  <span style="color:#b00e23">(6)</span> ὅλη γὰρ ἡ κτίσις ἐν ἰδίῳ γένει πάλιν
  ἄνωθεν διετυποῦτο ὑπηρετοῦσα ταῖς σαῖς ἐπιταγαῖς, ἵνα οἱ σοὶ παῖδες
  φυλαχθῶσιν ἀβλαβεῖς. <span style="color:#b00e23">(7)</span> ἡ τὴν παρεµβολὴν
  σκιάζουσα νεφέλη, ἐκ δὲ προϋφεστῶτος ὕδατος ξηρᾶς ἀνάδυσις γῆς ἐθεωρήθη, ἐξ
  ἐρυθρᾶς θαλάσσης ὁδὸς ἀνεµπόδιστος καὶ χλοηφόρον πεδίον ἐκ κλύδωνος βιαίου·
  <span style="color:#b00e23">(8)</span> δι’ οὗ πανεθνεὶ διῆλθον οἱ τῇ σῇ
  σκεπαζόµενοι χειρὶ θεωρήσαντες θαυµαστὰ τέρατα. <span style=
  "color:#b00e23">(9)</span> ὡς γὰρ ἵπποι ἐνεµήθησαν καὶ ὡς ἀµνοὶ διεσκίρτησαν
  αἰνοῦντές σε, κύριε, τὸν ῥυσάµενον αὐτούς. <span style=
  "color:#b00e23">(10)</span> ἐµέµνηντο γὰρ ἔτι τῶν ἐν τῇ παροικίᾳ αὐτῶν, πῶς
  ἀντὶ µὲν γενέσεως ζῴων ἐξήγαγεν ἡ γῆ σκνῖπα, ἀντὶ δὲ ἐνύδρων ἐξηρεύξατο ὁ
  ποταµὸς πλῆθος βατράχων. <span style="color:#b00e23">(11)</span> ἐφ’ ὑστέρῳ
  δὲ εἶδον καὶ γένεσιν νέαν ὀρνέων, ὅτε ἐπιθυµίᾳ προαχθέντες ᾐτήσαντο ἐδέσµατα
  τρυφῆς· <span style="color:#b00e23">(12)</span> εἰς γὰρ παραµυθίαν ἐκ
  θαλάσσης ἀνέβη αὐτοῖς ὀρτυγοµήτρα. <span style="color:#b00e23">(13)</span>
  Καὶ αἱ τιµωρίαι τοῖς ἁµαρτωλοῖς ἐπῆλθον οὐκ ἄνευ τῶν προγεγονότων τεκµηρίων
  τῇ βίᾳ τῶν κεραυνῶν· δικαίως γὰρ ἔπασχον ταῖς ἰδίαις αὐτῶν πονηρίαις, καὶ γὰρ
  χαλεπωτέραν µισοξενίαν ἐπετήδευσαν. <span style="color:#b00e23">(14)</span>
  οἱ µὲν γὰρ τοὺς ἀγνοοῦντας οὐκ ἐδέχοντο παρόντας· οὗτοι δὲ εὐεργέτας ξένους
  ἐδουλοῦντο. <span style="color:#b00e23">(15)</span> καὶ οὐ µόνον, ἀλλ’ ἤ τις
  ἐπισκοπὴ ἔσται αὐτῶν, ἐπεὶ ἀπεχθῶς προσεδέχοντο τοὺς ἀλλοτρίους· <span style=
  "color:#b00e23">(16)</span> οἱ δὲ µετὰ ἑορτασµάτων εἰσδεξάµενοι τοὺς ἤδη τῶν
  αὐτῶν µετεσχηκότας δικαίων δεινοῖς ἐκάκωσαν πόνοις. <span style=
  "color:#b00e23">(17)</span> ἐπλήγησαν δὲ καὶ ἀορασίᾳ ὥσπερ ἐκεῖνοι ἐπὶ ταῖς
  τοῦ δικαίου θύραις, ὅτε ἀχανεῖ περιβληθέντες σκότει ἕκαστος τῶν ἑαυτοῦ θυρῶν
  τὴν δίοδον ἐζήτει. <span style="color:#b00e23">(18)</span> Δι’ ἑαυτῶν γὰρ τὰ
  στοιχεῖα µεθαρµοζόµενα, ὥσπερ ἐν ψαλτηρίῳ φθόíοι τοῦ ῥυθµοῦ τὸ ὄνοµα
  διαλλάσσουσιν, πάντοτε µένοντα ἤχῳ, ὅπερ ἐστὶν εἰκάσαι ἐκ τῆς τῶν γεγονότων
  ὄψεως ἀκριβῶς· <span style="color:#b00e23">(19)</span> χερσαῖα γὰρ εἰς ἔνυδρα
  µετεβάλλετο, καὶ νηκτὰ µετέβαινεν ἐπὶ γῆς· <span style=
  "color:#b00e23">(20)</span> πῦρ ἴσχυεν ἐν ὕδατι τῆς ἰδίας δυνάµεως, καὶ ὕδωρ
  τῆς σβεστικῆς φύσεως ἐπελανθάνετο· <span style="color:#b00e23">(21)</span>
  φλόγες ἀνάπαλιν εὐφθάρτων ζῴων οὐκ ἐµάραναν σάρκας ἐµπεριπατούντων, οὐδὲ
  τηκτὸν κρυσταλλοειδὲς εὔτηκτον γένος ἀµβροσίας τροφῆς. <span style=
  "color:#b00e23">(22)</span> Κατὰ πάντα γάρ, κύριε, ἐµεγάλυνας τὸν λαόν σου
  καὶ ἐδόξασας καὶ οὐχ ὑπερεῖδες ἐν παντὶ καιρῷ καὶ τόπῳ παριστάµενος.</p>
</body>
</html>
