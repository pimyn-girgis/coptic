<!DOCTYPE html>
<html>
<head>
  <title>Jonah</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="jonah">Jonah</h2>
  <a href="#jonah1">1</a> <a href="#jonah2">2</a> <a href="#jonah3">3</a>
  <a href="#jonah4">4</a>
  <h3 id="jonah1">1</h3>

  <p><span style="color:#b00e23">(1)</span> Καὶ ἐγένετο λόγος κυρίου πρὸς Ιωναν
  τὸν τοῦ Αµαθι λέγων <span style="color:#b00e23">(2)</span> Ἀνάστηθι καὶ
  πορεύθητι εἰς Νινευη τὴν πόλιν τὴν µεγάλην καὶ κήρυξον ἐν αὐτῇ, ὅτι ἀνέβη ἡ
  κραυγὴ τῆς κακίας αὐτῆς πρός µε. <span style="color:#b00e23">(3)</span> καὶ
  ἀνέστη Ιωνας τοῦ φυγεῖν εἰς Θαρσις ἐκ προσώπου κυρίου καὶ κατέβη εἰς Ιοππην
  καὶ εὗρεν πλοῖον βαδίζον εἰς Θαρσις καὶ ἔδωκεν τὸ ναῦλον αὐτοῦ καὶ ἐνέβη εἰς
  αὐτὸ τοῦ πλεῦσαι µετ’ αὐτῶν εἰς Θαρσις ἐκ προσώπου κυρίου. <span style=
  "color:#b00e23">(4)</span> καὶ κύριος ἐξήγειρεν πνεῦµα εἰς τὴν θάλασσαν, καὶ
  ἐγένετο κλύδων µέγας ἐν τῇ θαλάσσῃ, καὶ τὸ πλοῖον ἐκινδύνευεν συντριβῆναι.
  <span style="color:#b00e23">(5)</span> καὶ ἐφοβήθησαν οἱ ναυτικοὶ καὶ ἀνεβόων
  ἕκαστος πρὸς τὸν θεὸν αὐτῶν καὶ ἐκβολὴν ἐποιήσαντο τῶν σκευῶν τῶν ἐν τῷ πλοίῳ
  εἰς τὴν θάλασσαν τοῦ κουφισθῆναι ἀπ’ αὐτῶν· Ιωνας δὲ κατέβη εἰς τὴν κοίλην
  τοῦ πλοίου καὶ ἐκάθευδεν καὶ ἔρρεγχεν. <span style="color:#b00e23">(6)</span>
  καὶ προσῆλθεν πρὸς αὐτὸν ὁ πρωρεὺς καὶ εἶπεν αὐτῷ Τί σὺ ῥέγχεις; ἀνάστα καὶ
  ἐπικαλοῦ τὸν θεόν σου, ὅπως διασώσῃ ὁ θεὸς ἡµᾶς καὶ µὴ ἀπολώµεθα.
  <span style="color:#b00e23">(7)</span> καὶ εἶπεν ἕκαστος πρὸς τὸν πλησίον
  αὐτοῦ Δεῦτε βάλωµεν κλήρους καὶ ἐπιγνῶµεν τίνος ἕνεκεν ἡ κακία αὕτη ἐστὶν ἐν
  ἡµῖν. καὶ ἔβαλον κλήρους, καὶ ἔπεσεν ὁ κλῆρος ἐπὶ Ιωναν. <span style=
  "color:#b00e23">(8)</span> καὶ εἶπον πρὸς αὐτόν Ἀπάγγειλον ἡµῖν τίνος ἕνεκεν
  ἡ κακία αὕτη ἐστὶν ἐν ἡµῖν. τίς σου ἡ ἐργασία ἐστίν; καὶ πόθεν ἔρχῃ, καὶ ἐκ
  ποίας χώρας καὶ ἐκ ποίου λαοῦ εἶ σύ; <span style="color:#b00e23">(9)</span>
  καὶ εἶπεν πρὸς αὐτούς Δοῦλος κυρίου ἐγώ εἰµι καὶ τὸν κύριον θεὸν τοῦ οὐρανοῦ
  ἐγὼ σέβοµαι, ὃς ἐποίησεν τὴν θάλασσαν καὶ τὴν ξηράν. <span style=
  "color:#b00e23">(10)</span> καὶ ἐφοβήθησαν οἱ ἄνδρες φόβον µέγαν καὶ εἶπαν
  πρὸς αὐτόν Τί τοῦτο ἐποίησας; διότι ἔγνωσαν οἱ ἄνδρες ὅτι ἐκ προσώπου κυρίου
  ἦν φεύγων, ὅτι ἀπήγγειλεν αὐτοῖς. <span style="color:#b00e23">(11)</span> καὶ
  εἶπαν πρὸς αὐτόν Τί σοι ποιήσωµεν καὶ κοπάσει ἡ θάλασσα ἀφ’ ἡµῶν; ὅτι ἡ
  θάλασσα ἐπορεύετο καὶ ἐξήγειρεν µᾶλλον κλύδωνα. <span style=
  "color:#b00e23">(12)</span> καὶ εἶπεν Ιωνας πρὸς αὐτούς Ἄρατέ µε καὶ ἐµβάλετέ
  µε εἰς τὴν θάλασσαν, καὶ κοπάσει ἡ θάλασσα ἀφ’ ὑµῶν· διότι ἔγνωκα ἐγὼ ὅτι δι’
  ἐµὲ ὁ κλύδων ὁ µέγας οὗτος ἐφ’ ὑµᾶς ἐστιν. <span style=
  "color:#b00e23">(13)</span> καὶ παρεβιάζοντο οἱ ἄνδρες τοῦ ἐπιστρέψαι πρὸς
  τὴν γῆν καὶ οὐκ ἠδύναντο, ὅτι ἡ θάλασσα ἐπορεύετο καὶ ἐξηγείρετο µᾶλλον ἐπ’
  αὐτούς. <span style="color:#b00e23">(14)</span> καὶ ἀνεβόησαν πρὸς κύριον καὶ
  εἶπαν Μηδαµῶς, κύριε, µὴ ἀπολώµεθα ἕνεκεν τῆς ψυχῆς τοῦ ἀνθρώπου τούτου, καὶ
  µὴ δῷς ἐφ’ ἡµᾶς αἷµα δίκαιον, ὅτι σύ, κύριε, ὃν τρόπον ἐβούλου πεποίηκας.
  <span style="color:#b00e23">(15)</span> καὶ ἔλαβον τὸν Ιωναν καὶ ἐξέβαλον
  αὐτὸν εἰς τὴν θάλασσαν, καὶ ἔστη ἡ θάλασσα ἐκ τοῦ σάλου αὐτῆς. <span style=
  "color:#b00e23">(16)</span> καὶ ἐφοβήθησαν οἱ ἄνδρες φόβῳ µεγάλῳ τὸν κύριον
  καὶ ἔθυσαν θυσίαν τῷ κυρίῳ καὶ εὔξαντο εὐχάς.</p>

  <h3 id="jonah2">2</h3>

  <p><span style="color:#b00e23">(1)</span> Καὶ προσέταξεν κύριος κήτει µεγάλῳ
  καταπιεῖν τὸν Ιωναν· καὶ ἦν Ιωνας ἐν τῇ κοιλίᾳ τοῦ κήτους τρεῖς ἡµέρας καὶ
  τρεῖς νύκτας. <span style="color:#b00e23">(2)</span> καὶ προσηύξατο Ιωνας
  πρὸς κύριον τὸν θεὸν αὐτοῦ ἐκ τῆς κοιλίας τοῦ κήτους <span style=
  "color:#b00e23">(3)</span> καὶ εἶπεν Ἐβόησα ἐν θλίψει µου πρὸς κύριον τὸν
  θεόν µου, καὶ εἰσήκουσέν µου· ἐκ κοιλίας ᾅδου κραυγῆς µου ἤκουσας φωνῆς µου.
  <span style="color:#b00e23">(4)</span> ἀπέρριψάς µε εἰς βάθη καρδίας
  θαλάσσης, καὶ ποταµοί µε ἐκύκλωσαν· πάντες οἱ µετεωρισµοί σου καὶ τὰ κύµατά
  σου ἐπ’ ἐµὲ διῆλθον. <span style="color:#b00e23">(5)</span> καὶ ἐγὼ εἶπα
  Ἀπῶσµαι ἐξ ὀφθαλµῶν σου· ἆρα προσθήσω τοῦ ἐπιβλέψαι πρὸς τὸν ναὸν τὸν ἅγιόν
  σου; <span style="color:#b00e23">(6)</span> περιεχύθη ὕδωρ µοι ἕως ψυχῆς,
  ἄβυσσος ἐκύκλωσέν µε ἐσχάτη, ἔδυ ἡ κεφαλή µου εἰς σχισµὰς ὀρέων. <span style=
  "color:#b00e23">(7)</span> κατέβην εἰς γῆν, ἧς οἱ µοχλοὶ αὐτῆς κάτοχοι
  αἰώνιοι, καὶ ἀναβήτω φθορὰ ζωῆς µου, κύριε ὁ θεός µου. <span style=
  "color:#b00e23">(8)</span> ἐν τῷ ἐκλείπειν ἀπ’ ἐµοῦ τὴν ψυχήν µου τοῦ κυρίου
  ἐµνήσθην, καὶ ἔλθοι πρὸς σὲ ἡ προσευχή µου εἰς ναὸν ἅγιόν σου. <span style=
  "color:#b00e23">(9)</span> φυλασσόµενοι µάταια καὶ ψευδῆ ἔλεος αὐτῶν
  ἐγκατέλιπον. <span style="color:#b00e23">(10)</span> ἐγὼ δὲ µετὰ φωνῆς
  αἰνέσεως καὶ ἐξοµολογήσεως θύσω σοι· ὅσα ηὐξάµην, ἀποδώσω σοι σωτηρίου τῷ
  κυρίῳ. <span style="color:#b00e23">(11)</span> καὶ προσετάγη τῷ κήτει, καὶ
  ἐξέβαλεν τὸν Ιωναν ἐπὶ τὴν ξηράν.</p>

  <h3 id="jonah3">3</h3>

  <p><span style="color:#b00e23">(1)</span> Καὶ ἐγένετο λόγος κυρίου πρὸς Ιωναν
  ἐκ δευτέρου λέγων <span style="color:#b00e23">(2)</span> Ἀνάστηθι καὶ
  πορεύθητι εἰς Νινευη τὴν πόλιν τὴν µεγάλην καὶ κήρυξον ἐν αὐτῇ κατὰ τὸ
  κήρυγµα τὸ ἔµπροσθεν, ὃ ἐγὼ ἐλάλησα πρὸς σέ. <span style=
  "color:#b00e23">(3)</span> καὶ ἀνέστη Ιωνας καὶ ἐπορεύθη εἰς Νινευη, καθὼς
  ἐλάλησεν κύριος· ἡ δὲ Νινευη ἦν πόλις µεγάλη τῷ θεῷ ὡσεὶ πορείας ὁδοῦ ἡµερῶν
  τριῶν. <span style="color:#b00e23">(4)</span> καὶ ἤρξατο Ιωνας τοῦ εἰσελθεῖν
  εἰς τὴν πόλιν ὡσεὶ πορείαν ἡµέρας µιᾶς καὶ ἐκήρυξεν καὶ εἶπεν Ἔτι τρεῖς
  ἡµέραι καὶ Νινευη καταστραφήσεται. <span style="color:#b00e23">(5)</span> καὶ
  ἐνεπίστευσαν οἱ ἄνδρες Νινευη τῷ θεῷ καὶ ἐκήρυξαν νηστείαν καὶ ἐνεδύσαντο
  σάκκους ἀπὸ µεγάλου αὐτῶν ἕως µικροῦ αὐτῶν. <span style=
  "color:#b00e23">(6)</span> καὶ ἤγγισεν ὁ λόγος πρὸς τὸν βασιλέα τῆς Νινευη,
  καὶ ἐξανέστη ἀπὸ τοῦ θρόνου αὐτοῦ καὶ περιείλατο τὴν στολὴν αὐτοῦ ἀφ’ ἑαυτοῦ
  καὶ περιεβάλετο σάκκον καὶ ἐκάθισεν ἐπὶ σποδοῦ. <span style=
  "color:#b00e23">(7)</span> καὶ ἐκηρύχθη καὶ ἐρρέθη ἐν τῇ Νινευη παρὰ τοῦ
  βασιλέως καὶ παρὰ τῶν µεγιστάνων αὐτοῦ λέγων Οἱ ἄνθρωποι καὶ τὰ κτήνη καὶ οἱ
  βόες καὶ τὰ πρόβατα µὴ γευσάσθωσαν µηδὲν µηδὲ νεµέσθωσαν µηδὲ ὕδωρ πιέτωσαν.
  <span style="color:#b00e23">(8)</span> καὶ περιεβάλοντο σάκκους οἱ ἄνθρωποι
  καὶ τὰ κτήνη, καὶ ἀνεβόησαν πρὸς τὸν θεὸν ἐκτενῶς· καὶ ἀπέστρεψαν ἕκαστος ἀπὸ
  τῆς ὁδοῦ αὐτοῦ τῆς πονηρᾶς καὶ ἀπὸ τῆς ἀδικίας τῆς ἐν χερσὶν αὐτῶν λέγοντες
  <span style="color:#b00e23">(9)</span> Τίς οἶδεν εἰ µετανοήσει ὁ θεὸς καὶ
  ἀποστρέψει ἐξ ὀργῆς θυµοῦ αὐτοῦ καὶ οὐ µὴ ἀπολώµεθα; <span style=
  "color:#b00e23">(10)</span> καὶ εἶδεν ὁ θεὸς τὰ ἔργα αὐτῶν, ὅτι ἀπέστρεψαν
  ἀπὸ τῶν ὁδῶν αὐτῶν τῶν πονηρῶν, καὶ µετενόησεν ὁ θεὸς ἐπὶ τῇ κακίᾳ, ᾗ
  ἐλάλησεν τοῦ ποιῆσαι αὐτοῖς, καὶ οὐκ ἐποίησεν.</p>

  <h3 id="jonah4">4</h3>

  <p><span style="color:#b00e23">(1)</span> Καὶ ἐλυπήθη Ιωνας λύπην µεγάλην καὶ
  συνεχύθη. <span style="color:#b00e23">(2)</span> καὶ προσεύξατο πρὸς κύριον
  καὶ εἶπεν Ὦ κύριε, οὐχ οὗτοι οἱ λόγοι µου ἔτι ὄντος µου ἐν τῇ γῇ µου; διὰ
  τοῦτο προέφθασα τοῦ φυγεῖν εἰς Θαρσις, διότι ἔγνων ὅτι σὺ ἐλεήµων καὶ
  οἰκτίρµων, µακρόθυµος καὶ πολυέλεος καὶ µετανοῶν ἐπὶ ταῖς κακίαις.
  <span style="color:#b00e23">(3)</span> καὶ νῦν, δέσποτα κύριε, λαβὲ τὴν ψυχήν
  µου ἀπ’ ἐµοῦ, ὅτι καλὸν τὸ ἀποθανεῖν µε ἢ ζῆν µε. <span style=
  "color:#b00e23">(4)</span> καὶ εἶπεν κύριος πρὸς Ιωναν Εἰ σφόδρα λελύπησαι
  σύ; <span style="color:#b00e23">(5)</span> καὶ ἐξῆλθεν Ιωνας ἐκ τῆς πόλεως
  καὶ ἐκάθισεν ἀπέναντι τῆς πόλεως· καὶ ἐποίησεν ἑαυτῷ ἐκεῖ σκηνὴν καὶ ἐκάθητο
  ὑποκάτω αὐτῆς ἐν σκιᾷ, ἕως οὗ ἀπίδῃ τί ἔσται τῇ πόλει. <span style=
  "color:#b00e23">(6)</span> καὶ προσέταξεν κύριος ὁ θεὸς κολοκύνθῃ, καὶ ἀνέβη
  ὑπὲρ κεφαλῆς τοῦ Ιωνα τοῦ εἶναι σκιὰν ὑπεράνω τῆς κεφαλῆς αὐτοῦ τοῦ σκιάζειν
  αὐτῷ ἀπὸ τῶν κακῶν αὐτοῦ· καὶ ἐχάρη Ιωνας ἐπὶ τῇ κολοκύνθῃ χαρὰν µεγάλην.
  <span style="color:#b00e23">(7)</span> καὶ προσέταξεν ὁ θεὸς σκώληκι ἑωθινῇ
  τῇ ἐπαύριον, καὶ ἐπάταξεν τὴν κολόκυνθαν, καὶ ἀπεξηράνθη. <span style=
  "color:#b00e23">(8)</span> καὶ ἐγένετο ἅµα τῷ ἀνατεῖλαι τὸν ἥλιον καὶ
  προσέταξεν ὁ θεὸς πνεύµατι καύσωνος συγκαίοντι, καὶ ἐπάταξεν ὁ ἥλιος ἐπὶ τὴν
  κεφαλὴν ωνα· καὶ ὠλιγοψύχησεν καὶ ἀπελέγετο τὴν ψυχὴν αὐτοῦ καὶ εἶπεν Καλόν
  µοι ἀποθανεῖν µε ἢ ζῆν. <span style="color:#b00e23">(9)</span> καὶ εἶπεν ὁ
  θεὸς πρὸς Ιωναν Εἰ σφόδρα λελύπησαι σὺ ἐπὶ τῇ κολοκύνθῃ; καὶ εἶπεν Σφόδρα
  λελύπηµαι ἐγὼ ἕως θανάτου. <span style="color:#b00e23">(10)</span> καὶ εἶπεν
  κύριος Σὺ ἐφείσω ὑπὲρ τῆς κολοκύνθης, ὑπὲρ ἧς οὐκ ἐκακοπάθησας ἐπ’ αὐτὴν καὶ
  οὐκ ἐξέθρεψας αὐτήν, ἣ ἐγενήθη ὑπὸ νύκτα καὶ ὑπὸ νύκτα ἀπώλετο. <span style=
  "color:#b00e23">(11)</span> ἐγὼ δὲ οὐ φείσοµαι ὑπὲρ Νινευη τῆς πόλεως τῆς
  µεγάλης, ἐν ᾗ κατοικοῦσιν πλείους ἢ δώδεκα µυριάδες ἀνθρώπων, οἵτινες οὐκ
  ἔγνωσαν δεξιὰν αὐτῶν ἢ ἀριστερὰν αὐτῶν, καὶ κτήνη πολλά;</p>
</body>
</html>
