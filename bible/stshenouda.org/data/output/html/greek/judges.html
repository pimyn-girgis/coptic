<!DOCTYPE html>
<html>
<head>
  <meta charset="utf-8">
  <title>Judges</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="judges">Judges</h2>
  <a href="#judges1">1</a> <a href="#judges2">2</a> <a href="#judges3">3</a>
  <a href="#judges4">4</a> <a href="#judges5">5</a> <a href="#judges6">6</a>
  <a href="#judges7">7</a> <a href="#judges8">8</a> <a href="#judges9">9</a>
  <a href="#judges10">10</a> <a href="#judges11">11</a> <a href=
  "#judges12">12</a> <a href="#judges13">13</a> <a href="#judges14">14</a>
  <a href="#judges15">15</a> <a href="#judges16">16</a> <a href=
  "#judges17">17</a> <a href="#judges18">18</a> <a href="#judges19">19</a>
  <a href="#judges20">20</a> <a href="#judges21">21</a>
  <h3 id="judges1">1</h3>

  <p><span style="color:#b00e23">(1)</span> Καὶ ἐγένετο µετὰ τὴν τελευτὴν Ἰησοῦ
  καὶ ἐπηρώτων οἱ υἱοὶ Ισραηλ ἐν κυρίῳ λέγοντες Τίς ἀναβήσεται ἡµῖν πρὸς τὸν
  Χαναναῖον ἀφηγούµενος τοῦ πολεµῆσαι ἐν αὐτῷ; <span style=
  "color:#b00e23">(2)</span> καὶ εἶπεν κύριος Ιουδας ἀναβήσεται, ἰδοὺ δέδωκα
  τὴν γῆν ἐν χειρὶ αὐτοῦ. <span style="color:#b00e23">(3)</span> καὶ εἶπεν
  Ιουδας πρὸς Συµεων τὸν ἀδελφὸν αὐτοῦ Ἀνάβηθι µετ’ ἐµοῦ ἐν τῷ κλήρῳ µου, καὶ
  πολεµήσωµεν ἐν τῷ Χαναναίῳ, καὶ πορεύσοµαι καί γε ἐγὼ µετὰ σοῦ ἐν τῷ κλήρῳ
  σου. καὶ ἐπορεύθη µετ’ αὐτοῦ Συµεων. <span style="color:#b00e23">(4)</span>
  καὶ ἀνέβη Ιουδας, καὶ ἔδωκεν κύριος τὸν Χαναναῖον καὶ τὸν Φερεζαῖον ἐν χειρὶ
  αὐτοῦ, καὶ ἐπάταξεν αὐτοὺς ἐν Βεζεκ, δέκα χιλιάδας ἀνδρῶν, <span style=
  "color:#b00e23">(5)</span> καὶ εὗρον τὸν Αδωνιβεζεκ ἐν Βεζεκ καὶ ἐπολέµησαν
  ἐν αὐτῷ καὶ ἐπάταξαν τὸν Χαναναῖον καὶ τὸν Φερεζαῖον. <span style=
  "color:#b00e23">(6)</span> καὶ ἔφυγεν Αδωνιβεζεκ, καὶ κατεδίωξαν ὀπίσω αὐτοῦ
  καὶ ἔλαβον αὐτὸν καὶ ἀπέκοψαν τὰ ἄκρα τῶν χειρῶν αὐτοῦ καὶ τῶν ποδῶν αὐτοῦ.
  <span style="color:#b00e23">(7)</span> καὶ εἶπεν Αδωνιβεζεκ Ἑβδοµήκοντα
  βασιλεῖς τὰ ἄκρα τῶν χειρῶν αὐτῶν καὶ τῶν ποδῶν αὐτῶν ἀποκεκοµµένοι ἦσαν
  συλλέγοντες τὰ ὑποκάτω τῆς τραπέζης µου· καθὼς οὖν ἐποίησα, οὕτως ἀνταπέδωκέν
  µοι ὁ θεός. καὶ ἤγαγον αὐτὸν εἰς Ιερουσαληµ, καὶ ἀπέθανεν ἐκεῖ. <span style=
  "color:#b00e23">(8)</span> Καὶ ἐπολέµησαν οἱ υἱοὶ Ιουδα ἐν Ιερουσαληµ καὶ
  κατελάβοντο αὐτὴν καὶ ἐπάταξαν αὐτὴν ἐν στόµατι ῥοµφαίας καὶ τὴν πόλιν
  ἐνέπρησαν ἐν πυρί. <span style="color:#b00e23">(9)</span> καὶ µετὰ ταῦτα
  κατέβησαν οἱ υἱοὶ Ιουδα πολεµῆσαι ἐν τῷ Χαναναίῳ τῷ κατοικοῦντι τὴν ὀρεινὴν
  καὶ τὸν νότον καὶ τὴν πεδινήν. <span style="color:#b00e23">(10)</span> καὶ
  ἐπορεύθη Ιουδας πρὸς τὸν Χαναναῖον τὸν κατοικοῦντα ἐν Χεβρων, καὶ ἐξῆλθεν
  Χεβρων ἐξ ἐναντίας· τὸ δὲ ὄνοµα Χεβρων ἦν ἔµπροσθεν Καριαθαρβοκσεφερ. καὶ
  ἐπάταξεν τὸν Σεσι καὶ τὸν Αχιµαν καὶ τὸν Θολµι, γεννήµατα τοῦ Ενακ.
  <span style="color:#b00e23">(11)</span> καὶ ἐπορεύθησαν ἐκεῖθεν πρὸς τοὺς
  κατοικοῦντας Δαβιρ· καὶ τὸ ὄνοµα Δαβιρ ἦν ἔµπροσθεν Πόλις γραµµάτων.
  <span style="color:#b00e23">(12)</span> καὶ εἶπεν Χαλεβ Ὃς ἂν πατάξῃ τὴν
  Πόλιν τῶν γραµµάτων καὶ προκαταλάβηται αὐτήν, δώσω αὐτῷ τὴν Ασχαν θυγατέρα
  µου εἰς γυναῖκα. <span style="color:#b00e23">(13)</span> καὶ προκατελάβετο
  αὐτὴν Γοθονιηλ υἱὸς Κενεζ ἀδελφὸς Χαλεβ ὁ νεώτερος, καὶ ἔδωκεν αὐτῷ τὴν Ασχαν
  θυγατέρα αὐτοῦ εἰς γυναῖκα. <span style="color:#b00e23">(14)</span> καὶ
  ἐγένετο ἐν τῷ εἰσπορεύεσθαι αὐτὴν καὶ ἐπέσεισεν αὐτὴν αἰτῆσαι παρὰ τοῦ πατρὸς
  αὐτῆς τὸν ἀγρόν, καὶ ἐγόíυζεν ἐπάνω τοῦ ὑποζυγίου καὶ ἔκραξεν ἀπὸ τοῦ
  ὑποζυγίου Εἰς γῆν νότου ἐκδέδοσαί µε. καὶ εἶπεν αὐτῇ Χαλεβ Τί ἐστίν σοι;
  <span style="color:#b00e23">(15)</span> καὶ εἶπεν αὐτῷ Ασχα Δός µοι εὐλογίαν,
  ὅτι εἰς γῆν νότου ἐκδέδοσαί µε, καὶ δώσεις µοι λύτρωσιν ὕδατος. καὶ ἔδωκεν
  αὐτῇ Χαλεβ κατὰ τὴν καρδίαν αὐτῆς τὴν λύτρωσιν µετεώρων καὶ τὴν λύτρωσιν
  ταπεινῶν. <span style="color:#b00e23">(16)</span> Καὶ οἱ υἱοὶ Ιωβαβ τοῦ
  Κιναίου πενθεροῦ Μωυσῆ ἀνέβησαν ἐκ τῆς πόλεως τῶν φοινίκων πρὸς τοὺς υἱοὺς
  Ιουδα εἰς τὴν ἔρηµον τὴν οὖσαν ἐν τῷ νότῳ ἐπὶ καταβάσεως Αραδ, καὶ ἐπορεύθη
  καὶ κατῴκησεν µετὰ τοῦ λαοῦ. — <span style="color:#b00e23">(17)</span> καὶ
  ἐπορεύθη Ιουδας µετὰ Συµεων τοῦ ἀδελφοῦ αὐτοῦ καὶ ἐπάταξαν τὸν Χαναναῖον τὸν
  κατοικοῦντα Σεφεθ καὶ ἀνεθεµάτισαν αὐτὴν καὶ ἐξωλέθρευσαν αὐτὴν καὶ ἐκάλεσαν
  τὸ ὄνοµα τῆς πόλεως Ἐξολέθρευσις. <span style="color:#b00e23">(18)</span> καὶ
  οὐκ ἐκληρονόµησεν Ιουδας τὴν Γάζαν καὶ τὸ ὅριον αὐτῆς καὶ τὴν Ἀσκαλῶνα καὶ τὸ
  ὅριον αὐτῆς καὶ τὴν Ακκαρων καὶ τὸ ὅριον αὐτῆς καὶ τὴν Ἄζωτον καὶ τὰ
  περισπόρια αὐτῆς. <span style="color:#b00e23">(19)</span> καὶ ἦν κύριος µετὰ
  Ιουδα, καὶ ἐκληρονόµησεν τὸ ὄρος· ὅτι οὐκ ἐδύνατο κληρονοµῆσαι τοὺς
  κατοικοῦντας τὴν κοιλάδα, ὅτι Ρηχαβ διεστείλατο αὐτήν. <span style=
  "color:#b00e23">(20)</span> καὶ ἔδωκεν τῷ Χαλεβ τὴν Χεβρων, καθὰ ἐλάλησεν
  Μωυσῆς· καὶ ἐκληρονόµησεν ἐκεῖθεν τὰς τρεῖς πόλεις καὶ ἐξῆρεν ἐκεῖθεν τοὺς
  τρεῖς υἱοὺς Ενακ. <span style="color:#b00e23">(21)</span> καὶ τὸν Ιεβουσαῖον
  τὸν κατοικοῦντα ἐν Ιερουσαληµ οὐκ ἐξῆραν οἱ υἱοὶ Βενιαµιν, καὶ κατῴκησεν ὁ
  Ιεβουσαῖος µετὰ τῶν υἱῶν Βενιαµιν ἕως τῆς ἡµέρας ταύτης. <span style=
  "color:#b00e23">(22)</span> Καὶ ἀνέβησαν οἱ υἱοὶ Ιωσηφ καί γε αὐτοὶ εἰς
  Βαιθηλ καὶ Ιουδας µετ’ αὐτῶν. <span style="color:#b00e23">(23)</span> καὶ
  παρενέβαλον οἶκος Ισραηλ κατὰ Βαιθηλ· τὸ δὲ ὄνοµα τῆς πόλεως ἦν ἔµπροσθεν
  Λουζα. <span style="color:#b00e23">(24)</span> καὶ εἶδον οἱ φυλάσσοντες ἄνδρα
  ἐκπορευόµενον ἐκ τῆς πόλεως καὶ ἔλαβαν αὐτὸν καὶ εἶπον αὐτῷ Δεῖξον ἡµῖν τὴν
  εἴσοδον τῆς πόλεως, καὶ ποιήσοµεν µετὰ σοῦ ἔλεος. <span style=
  "color:#b00e23">(25)</span> καὶ ἔδειξεν αὐτοῖς τὴν εἴσοδον τῆς πόλεως, καὶ
  ἐπάταξαν τὴν πόλιν ἐν στόµατι ῥοµφαίας, τὸν δὲ ἄνδρα καὶ τὴν συíένειαν αὐτοῦ
  ἐξαπέστειλαν. <span style="color:#b00e23">(26)</span> καὶ ἀπῆλθεν ὁ ἀνὴρ εἰς
  γῆν Χεττιιµ καὶ ᾠκοδόµησεν ἐκεῖ πόλιν καὶ ἐκάλεσεν τὸ ὄνοµα αὐτῆς Λουζα·
  τοῦτο ὄνοµα αὐτῆς ἕως τῆς ἡµέρας ταύτης. <span style=
  "color:#b00e23">(27)</span> Καὶ οὐκ ἐκληρονόµησεν Μανασσης τὴν Βαιθσαν, ἥ
  ἐστιν Σκυθῶν πόλις, οὐδὲ τὰς θυγατέρας αὐτῆς οὐδὲ τὰ περισπόρια αὐτῆς οὐδὲ
  τὴν Εκθανααδ καὶ τὰς θυγατέρας αὐτῆς οὐδὲ τοὺς κατοικοῦντας Δωρ καὶ τὰς
  θυγατέρας αὐτῆς καὶ τοὺς κατοικοῦντας Βαλααµ καὶ τὰς θυγατέρας αὐτῆς καὶ τοὺς
  κατοικοῦντας Μαγεδων καὶ τὰς θυγατέρας αὐτῆς οὐδὲ τοὺς κατοικοῦντας Ιεβλααµ
  οὐδὲ τὰς θυγατέρας αὐτῆς· καὶ ἤρξατο ὁ Χαναναῖος κατοικεῖν ἐν τῇ γῇ ταύτῃ.
  <span style="color:#b00e23">(28)</span> καὶ ἐγένετο ὅτε ἐνίσχυσεν Ισραηλ, καὶ
  ἔθετο τὸν Χαναναῖον εἰς φόρον καὶ ἐξαίρων οὐκ ἐξῆρεν αὐτόν. <span style=
  "color:#b00e23">(29)</span> Καὶ Εφραιµ οὐκ ἐξῆρεν τὸν Χαναναῖον τὸν
  κατοικοῦντα ἐν Γαζερ· καὶ κατῴκει ὁ Χαναναῖος ἐν µέσῳ αὐτοῦ ἐν Γαζερ καὶ
  ἐγένετο εἰς φόρον. <span style="color:#b00e23">(30)</span> Καὶ Ζαβουλων οὐκ
  ἐξῆρεν τοὺς κατοικοῦντας Κεδρων καὶ τοὺς κατοικοῦντας Ενααλα· καὶ κατῴκησεν ὁ
  Χαναναῖος ἐν µέσῳ αὐτοῦ καὶ ἐγένετο εἰς φόρον. <span style=
  "color:#b00e23">(31)</span> Καὶ Ασηρ οὐκ ἐξῆρεν τοὺς κατοικοῦντας Ακχω, καὶ
  ἐγένετο αὐτῷ εἰς φόρον, καὶ τοὺς κατοικοῦντας Δωρ καὶ τοὺς κατοικοῦντας
  Σιδῶνα καὶ τοὺς κατοικοῦντας Ααλαφ καὶ τὸν Αχαζιβ καὶ τὴν Χελβα καὶ τὴν Αφεκ
  καὶ τὴν Ροωβ. <span style="color:#b00e23">(32)</span> καὶ κατῴκησεν Ασηρ ἐν
  µέσῳ τοῦ Χαναναίου τοῦ κατοικοῦντος τὴν γῆν, ὅτι οὐκ ἐδυνάσθη ἐξᾶραι αὐτόν.
  <span style="color:#b00e23">(33)</span> Καὶ Νεφθαλι οὐκ ἐξῆρεν τοὺς
  κατοικοῦντας Βαιθσαµυς οὐδὲ τοὺς κατοικοῦντας Βαιθενεθ, καὶ κατῴκησεν Ισραηλ
  ἐν µέσῳ τοῦ Χαναναίου τοῦ κατοικοῦντος τὴν γῆν· οἱ δὲ κατοικοῦντες Βαιθσαµυς
  καὶ τὴν Βαιθενεθ ἐγενήθησαν αὐτοῖς εἰς φόρον. <span style=
  "color:#b00e23">(34)</span> Καὶ ἐξέθλιψεν ὁ Αµορραῖος τοὺς υἱοὺς Δαν εἰς τὸ
  ὄρος, ὅτι οὐκ ἀφῆκεν αὐτὸν καταβῆναι εἰς τὴν κοιλάδα. <span style=
  "color:#b00e23">(35)</span> καὶ ἤρξατο ὁ Αµορραῖος κατοικεῖν ἐν τῷ ὄρει τοῦ
  Μυρσινῶνος, οὗ αἱ ἄρκοι καὶ αἱ ἀλώπεκες· καὶ ἐβαρύνθη ἡ χεὶρ οἴκου Ιωσηφ ἐπὶ
  τὸν Αµορραῖον, καὶ ἐγένετο εἰς φόρον. <span style="color:#b00e23">(36)</span>
  καὶ τὸ ὅριον τοῦ Αµορραίου ὁ Ιδουµαῖος ἐπάνω Ακραβιν ἐπὶ τῆς Πέτρας καὶ
  ἐπάνω.</p>

  <h3 id="judges2">2</h3>

  <p><span style="color:#b00e23">(1)</span> Καὶ ἀνέβη ἄíελος κυρίου ἀπὸ Γαλγαλ
  ἐπὶ τὸν Κλαυθµῶνα καὶ ἐπὶ Βαιθηλ καὶ ἐπὶ τὸν οἶκον Ισραηλ καὶ εἶπεν πρὸς
  αὐτούς Κύριος κύριος ἀνεβίβασεν ὑµᾶς ἐξ Αἰγύπτου καὶ εἰσήγαγεν ὑµᾶς εἰς τὴν
  γῆν, ἣν ὤµοσεν τοῖς πατράσιν ὑµῶν τοῦ δοῦναι ὑµῖν, καὶ εἶπεν ὑµῖν Οὐ
  διασκεδάσω τὴν διαθήκην µου τὴν µεθ’ ὑµῶν εἰς τὸν αἰῶνα· <span style=
  "color:#b00e23">(2)</span> καὶ ὑµεῖς οὐ διαθήσεσθε διαθήκην τοῖς ἐγκαθηµένοις
  εἰς τὴν γῆν ταύτην οὐδὲ τοῖς θεοῖς αὐτῶν οὐ µὴ προσκυνήσητε, ἀλλὰ τὰ γλυπτὰ
  αὐτῶν συντρίψετε καὶ τὰ θυσιαστήρια αὐτῶν κατασκάψετε. καὶ οὐκ εἰσηκούσατε
  τῆς φωνῆς µου, ὅτε ταῦτα ἐποιήσατε. <span style="color:#b00e23">(3)</span>
  καὶ ἐγὼ εἶπα Οὐ προσθήσω τοῦ µετοικίσαι τὸν λαόν, ὃν εἶπα τοῦ ἐξολεθρεῦσαι
  αὐτοὺς ἐκ προσώπου ὑµῶν, καὶ ἔσονται ὑµῖν εἰς συνοχάς, καὶ οἱ θεοὶ αὐτῶν
  ἔσονται ὑµῖν εἰς σκάνδαλον. <span style="color:#b00e23">(4)</span> καὶ
  ἐγένετο ὡς ἐλάλησεν ὁ ἄíελος κυρίου τοὺς λόγους τούτους πρὸς πάντα Ισραηλ,
  καὶ ἐπῆρεν ὁ λαὸς τὴν φωνὴν αὐτῶν καὶ ἔκλαυσαν. <span style=
  "color:#b00e23">(5)</span> διὰ τοῦτο ἐκλήθη τὸ ὄνοµα τοῦ τόπου ἐκείνου
  Κλαυθµών· καὶ ἔθυσαν ἐκεῖ τῷ κυρίῳ. <span style="color:#b00e23">(6)</span>
  Καὶ ἐξαπέστειλεν Ἰησοῦς τὸν λαόν, καὶ ἀπῆλθαν οἱ υἱοὶ Ισραηλ ἕκαστος εἰς τὸν
  οἶκον αὐτοῦ καὶ εἰς τὴν κληρονοµίαν αὐτοῦ τοῦ κατακληρονοµῆσαι τὴν γῆν.
  <span style="color:#b00e23">(7)</span> καὶ ἐδούλευσεν ὁ λαὸς τῷ κυρίῳ πάσας
  τὰς ἡµέρας Ἰησοῦ καὶ πάσας τὰς ἡµέρας τῶν πρεσβυτέρων, ὅσοι ἐµακροηµέρευσαν
  µετὰ Ἰησοῦν, ὅσοι ἔγνωσαν πᾶν τὸ ἔργον κυρίου τὸ µέγα, ὃ ἐποίησεν τῷ Ισραηλ.
  <span style="color:#b00e23">(8)</span> καὶ ἐτελεύτησεν Ἰησοῦς υἱὸς Ναυη
  δοῦλος κυρίου υἱὸς ἑκατὸν δέκα ἐτῶν. <span style="color:#b00e23">(9)</span>
  καὶ ἔθαψαν αὐτὸν ἐν ὁρίῳ τῆς κληρονοµίας αὐτοῦ ἐν Θαµναθαρες ἐν ὄρει Εφραιµ
  ἀπὸ βορρᾶ τοῦ ὄρους Γαας. <span style="color:#b00e23">(10)</span> καὶ πᾶσα ἡ
  γενεὰ ἐκείνη προσετέθησαν πρὸς τοὺς πατέρας αὐτῶν, καὶ ἀνέστη γενεὰ ἑτέρα µετ’
   αὐτούς, ὅσοι οὐκ ἔγνωσαν τὸν κύριον καὶ τὸ ἔργον, ὃ ἐποίησεν τῷ Ισραηλ.
  <span style="color:#b00e23">(11)</span> Καὶ ἐποίησαν οἱ υἱοὶ Ισραηλ τὸ
  πονηρὸν ἐναντίον κυρίου καὶ ἐλάτρευον τοῖς Βααλιµ. <span style=
  "color:#b00e23">(12)</span> καὶ ἐγκατέλιπον τὸν κύριον θεὸν τῶν πατέρων αὐτῶν
  τὸν ἐξαγαγόντα αὐτοὺς ἐκ γῆς Αἰγύπτου καὶ ἐπορεύθησαν ὀπίσω θεῶν ἑτέρων ἀπὸ
  τῶν θεῶν τῶν λαῶν τῶν περικύκλῳ αὐτῶν καὶ προσεκύνησαν αὐτοῖς καὶ παρώργισαν
  τὸν κύριον <span style="color:#b00e23">(13)</span> καὶ ἐγκατέλιπον τὸν κύριον
  καὶ ἐλάτρευσαν τῇ Βααλ καὶ ταῖς Ἀστάρταις. <span style=
  "color:#b00e23">(14)</span> καὶ ὠργίσθη θυµῷ κύριος τῷ Ισραηλ καὶ παρέδωκεν
  αὐτοὺς ἐν χειρὶ προνοµευόντων, καὶ ἐπρονόµευσαν αὐτούς· καὶ ἀπέδοτο αὐτοὺς ἐν
  χειρὶ τῶν ἐχθρῶν αὐτῶν κυκλόθεν, καὶ οὐκ ἠδυνάσθησαν ἀντιστῆναι κατὰ πρόσωπον
  τῶν ἐχθρῶν αὐτῶν. <span style="color:#b00e23">(15)</span> ἐν πᾶσιν, οἷς
  ἐπόρνευον, καὶ χεὶρ κυρίου ἦν αὐτοῖς εἰς κακά, καθὼς ἐλάλησεν κύριος καὶ
  καθὼς ὤµοσεν κύριος, καὶ ἐξέθλιψεν αὐτοὺς σφόδρα. <span style=
  "color:#b00e23">(16)</span> καὶ ἤγειρεν αὐτοῖς κύριος κριτὰς καὶ ἔσωσεν
  αὐτοὺς ἐκ χειρὸς τῶν προνοµευόντων αὐτούς. <span style=
  "color:#b00e23">(17)</span> καί γε τῶν κριτῶν αὐτῶν οὐκ ἐπήκουσαν, ὅτι
  ἐξεπόρνευσαν ὀπίσω θεῶν ἑτέρων καὶ προσεκύνησαν αὐτοῖς καὶ παρώργισαν τὸν
  κύριον· καὶ ἐξέκλιναν ταχὺ ἐκ τῆς ὁδοῦ, ἧς ἐπορεύθησαν οἱ πατέρες αὐτῶν τοῦ
  εἰσακούειν ἐντολὰς κυρίου, οὐκ ἐποίησαν οὕτως. <span style=
  "color:#b00e23">(18)</span> καὶ ὅτι ἤγειρεν αὐτοῖς κύριος κριτάς, καὶ ἦν
  κύριος µετὰ τοῦ κριτοῦ καὶ ἔσωσεν αὐτοὺς ἐκ χειρὸς τῶν ἐχθρῶν αὐτῶν πάσας τὰς
  ἡµέρας τοῦ κριτοῦ, ὅτι παρεκλήθη κύριος ἀπὸ τοῦ στεναγµοῦ αὐτῶν ἀπὸ προσώπου
  τῶν πολιορκούντων αὐτοὺς καὶ κακούντων αὐτούς. <span style=
  "color:#b00e23">(19)</span> καὶ ἐγένετο ὡς ἀπέθνῃσκεν ὁ κριτής, καὶ
  ἀπέστρεψαν καὶ πάλιν διέφθειραν ὑπὲρ τοὺς πατέρας αὐτῶν πορευθῆναι ὀπίσω θεῶν
  ἑτέρων λατρεύειν αὐτοῖς καὶ προσκυνεῖν αὐτοῖς· οὐκ ἀπέρριψαν τὰ ἐπιτηδεύµατα
  αὐτῶν καὶ οὐκ ἀπέστησαν ἀπὸ τῆς ὁδοῦ αὐτῶν τῆς σκληρᾶς. <span style=
  "color:#b00e23">(20)</span> καὶ ὠργίσθη θυµῷ κύριος ἐν τῷ Ισραηλ καὶ εἶπεν
  Ἀνθ’ ὧν ὅσα ἐγκατέλιπαν τὸ ἔθνος τοῦτο τὴν διαθήκην µου, ἣν ἐνετειλάµην τοῖς
  πατράσιν αὐτῶν, καὶ οὐχ ὑπήκουσαν τῆς φωνῆς µου, <span style=
  "color:#b00e23">(21)</span> καὶ ἐγὼ οὐ προσθήσω τοῦ ἐξᾶραι ἄνδρα ἐκ προσώπου
  αὐτῶν ἀπὸ τῶν ἐθνῶν, ὧν κατέλιπεν Ἰησοῦς καὶ ἀφῆκεν, <span style=
  "color:#b00e23">(22)</span> τοῦ πειράσαι ἐν αὐτοῖς τὸν Ισραηλ εἰ φυλάσσονται
  τὴν ὁδὸν κυρίου πορεύεσθαι ἐν αὐτῇ, ὃν τρόπον ἐφυλάξαντο οἱ πατέρες αὐτῶν, ἢ
  οὔ. (<span style="color:#b00e23">23</span>) καὶ ἀφῆκεν κύριος τὰ ἔθνη ταῦτα
  τοῦ µὴ ἐξᾶραι αὐτὰ τὸ τάχος καὶ οὐ παρέδωκεν αὐτὰ ἐν χειρὶ Ἰησοῦ.</p>

  <h3 id="judges3">3</h3>

  <p><span style="color:#b00e23">(1)</span> Καὶ ταῦτα τὰ ἔθνη ἀφῆκεν Ἰησοῦς
  ὥστε πειράσαι ἐν αὐτοῖς τὸν Ισραηλ, πάντας τοὺς µὴ ἐγνωκότας πάντας τοὺς
  πολέµους Χανααν, <span style="color:#b00e23">(2)</span> πλὴν διὰ τὰς γενεὰς
  τῶν υἱῶν Ισραηλ τοῦ διδάξαι αὐτοὺς πόλεµον, πλὴν οἱ ἔµπροσθεν αὐτῶν οὐκ
  ἔγνωσαν αὐτά· <span style="color:#b00e23">(3)</span> τὰς πέντε σατραπείας τῶν
  ἀλλοφύλων καὶ πάντα τὸν Χαναναῖον καὶ τὸν Σιδώνιον καὶ τὸν Ευαῖον τὸν
  κατοικοῦντα τὸν Λίβανον ἀπὸ τοῦ ὄρους τοῦ Βαλαερµων ἕως Λοβωηµαθ.
  <span style="color:#b00e23">(4)</span> καὶ ἐγένετο ὥστε πειράσαι ἐν αὐτοῖς
  τὸν Ισραηλ γνῶναι εἰ ἀκούσονται τὰς ἐντολὰς κυρίου, ἃς ἐνετείλατο τοῖς
  πατράσιν αὐτῶν ἐν χειρὶ Μωυσῆ. <span style="color:#b00e23">(5)</span> καὶ οἱ
  υἱοὶ Ισραηλ κατῴκησαν ἐν µέσῳ τοῦ Χαναναίου καὶ τοῦ Χετταίου καὶ τοῦ
  Αµορραίου καὶ τοῦ Φερεζαίου καὶ τοῦ Ευαίου καὶ τοῦ Ιεβουσαίου <span style=
  "color:#b00e23">(6)</span> καὶ ἔλαβον τὰς θυγατέρας αὐτῶν ἑαυτοῖς εἰς
  γυναῖκας καὶ τὰς θυγατέρας αὐτῶν ἔδωκαν τοῖς υἱοῖς αὐτῶν καὶ ἐλάτρευσαν τοῖς
  θεοῖς αὐτῶν. <span style="color:#b00e23">(7)</span> Καὶ ἐποίησαν οἱ υἱοὶ
  Ισραηλ τὸ πονηρὸν ἔναντι κυρίου καὶ ἐπελάθοντο κυρίου θεοῦ αὐτῶν καὶ
  ἐλάτρευσαν ταῖς Βααλιµ καὶ τοῖς ἄλσεσιν. <span style=
  "color:#b00e23">(8)</span> καὶ ὠργίσθη θυµῷ κύριος ἐν τῷ Ισραηλ καὶ ἀπέδοτο
  αὐτοὺς εἰς χεῖρας Χουσαρσαθωµ βασιλέως Συρίας ποταµῶν, καὶ ἐδούλευσαν αὐτῷ
  ὀκτὼ ἔτη. <span style="color:#b00e23">(9)</span> καὶ ἐκέκραξαν οἱ υἱοὶ Ισραηλ
  πρὸς κύριον· καὶ ἤγειρεν κύριος σωτῆρα τῷ Ισραηλ, καὶ ἔσωσεν αὐτούς, τὸν
  Γοθονιηλ υἱὸν Κενεζ ἀδελφὸν Χαλεβ τὸν νεώτερον αὐτοῦ, καὶ εἰσήκουσεν αὐτοῦ.
  <span style="color:#b00e23">(10)</span> καὶ ἐγένετο ἐπ’ αὐτὸν πνεῦµα κυρίου,
  καὶ ἔκρινεν τὸν Ισραηλ καὶ ἐξῆλθεν ἐπὶ τὸν πόλεµον· καὶ παρέδωκεν κύριος ἐν
  χειρὶ αὐτοῦ τὸν Χουσαρσαθωµ βασιλέα Συρίας, καὶ ἐκραταιώθη ἡ χεὶρ αὐτοῦ ἐπὶ
  τὸν Χουσαρσαθωµ. <span style="color:#b00e23">(11)</span> καὶ ἡσύχασεν ἡ γῆ
  ἔτη πεντήκοντα· καὶ ἀπέθανεν Γοθονιηλ υἱὸς Κενεζ. <span style=
  "color:#b00e23">(12)</span> Καὶ προσέθεντο οἱ υἱοὶ Ισραηλ ποιῆσαι τὸ πονηρὸν
  ἔναντι κυρίου. καὶ ἐνίσχυσεν κύριος τὸν Εγλωµ βασιλέα Μωαβ ἐπὶ τὸν Ισραηλ διὰ
  τὸ πεποιηκέναι αὐτοὺς τὸ πονηρὸν ἔναντι κυρίου. <span style=
  "color:#b00e23">(13)</span> καὶ προσήγαγεν πρὸς αὐτὸν πάντας τοὺς υἱοὺς Αµµων
  καὶ Αµαληκ καὶ ἐπορεύθη καὶ ἐπάταξεν τὸν Ισραηλ καὶ ἐκληρονόµησεν τὴν πόλιν
  τῶν φοινίκων. <span style="color:#b00e23">(14)</span> καὶ ἐδούλευσαν οἱ υἱοὶ
  Ισραηλ τῷ Εγλωµ βασιλεῖ Μωαβ ἔτη δέκα ὀκτώ. <span style=
  "color:#b00e23">(15)</span> καὶ ἐκέκραξαν οἱ υἱοὶ Ισραηλ πρὸς κύριον· καὶ
  ἤγειρεν αὐτοῖς κύριος σωτῆρα τὸν Αωδ υἱὸν Γηρα υἱοῦ τοῦ Ιεµενι, ἄνδρα
  ἀµφοτεροδέξιον. καὶ ἀπέστειλαν οἱ υἱοὶ Ισραηλ δῶρα ἐν χειρὶ αὐτοῦ τῷ Εγλωµ
  βασιλεῖ Μωαβ. <span style="color:#b00e23">(16)</span> καὶ ἐποίησεν ἑαυτῷ Αωδ
  µάχαιραν δίστοµον, σπιθαµῆς τὸ µῆκος, καὶ περιεζώσατο αὐτὴν ὑπὸ τὸν µανδύαν
  ἐπὶ τὸν µηρὸν τὸν δεξιὸν αὐτοῦ. <span style="color:#b00e23">(17)</span> καὶ
  προσήνεγκεν τὰ δῶρα τῷ Εγλωµ βασιλεῖ Μωαβ· καὶ Εγλωµ ἀνὴρ ἀστεῖος σφόδρα.
  <span style="color:#b00e23">(18)</span> καὶ ἐγένετο ὡς συνετέλεσεν Αωδ
  προσφέρων τὰ δῶρα, καὶ ἐξαπέστειλεν τοὺς αἴροντας τὰ δῶρα. <span style=
  "color:#b00e23">(19)</span> καὶ Εγλωµ ἀνέστρεψεν ἀπὸ τῶν γλυπτῶν µετὰ τῆς
  Γαλγαλ, καὶ εἶπεν Αωδ Λόγος µοι κρύφιος πρὸς σέ, βασιλεῦ. καὶ εἶπεν Εγλωµ
  πᾶσιν Ἐκ µέσου· καὶ ἐξῆλθον ἀπ’ αὐτοῦ πάντες οἱ παραστήκοντες αὐτῷ.
  <span style="color:#b00e23">(20)</span> καὶ Αωδ εἰσῆλθεν πρὸς αὐτόν, καὶ
  αὐτὸς ἐκάθητο ἐν τῷ ὑπερῴῳ τῷ θερινῷ αὐτοῦ µονώτατος. καὶ εἶπεν Αωδ Λόγος
  θεοῦ µοι πρὸς σέ, βασιλεῦ· καὶ ἐξανέστη ἀπὸ τοῦ θρόνου Εγλωµ ἐíὺς αὐτοῦ.
  <span style="color:#b00e23">(21)</span> καὶ ἐγένετο ἅµα τοῦ ἀναστῆναι
  ἐξέτεινεν Αωδ τὴν χεῖρα τὴν ἀριστερὰν αὐτοῦ καὶ ἔλαβεν τὴν µάχαιραν ἀπὸ τοῦ
  µηροῦ τοῦ δεξιοῦ αὐτοῦ καὶ ἐνέπηξεν αὐτὴν εἰς τὴν κοιλίαν Εγλωµ <span style=
  "color:#b00e23">(22)</span> καὶ ἐπεισήνεγκεν καί γε τὴν λαβὴν ὀπίσω τῆς
  φλογός, καὶ ἀπέκλεισεν τὸ στέαρ κατὰ τῆς φλογός, ὅτι οὐκ ἐξέσπασεν τὴν
  µάχαιραν ἐκ τῆς κοιλίας αὐτοῦ. <span style="color:#b00e23">(23)</span> καὶ
  ἐξῆλθεν Αωδ εἰς τὴν προστάδα καὶ ἀπέκλεισεν τὰς θύρας τοῦ ὑπερῴου ἐπ’ αὐτὸν
  καὶ ἐσφήνωσεν· <span style="color:#b00e23">(24)</span> καὶ αὐτὸς ἐξῆλθεν. καὶ
  οἱ παῖδες αὐτοῦ εἰσῆλθον καὶ εἶδον καὶ ἰδοὺ αἱ θύραι τοῦ ὑπερῴου
  ἀποκεκλεισµέναι, καὶ εἶπαν Μήποτε πρὸς δίφρους κάθηται ἐν τῇ ἀποχωρήσει τοῦ
  κοιτῶνος; <span style="color:#b00e23">(25)</span> καὶ προσέµειναν
  αἰσχυνόµενοι, καὶ ἰδοὺ οὐκ ἦν ὁ ἀνοίγων τὰς θύρας τοῦ ὑπερῴου· καὶ ἔλαβον τὴν
  κλεῖδα καὶ ἤνοιξαν, καὶ ἰδοὺ ὁ κύριος αὐτῶν πεπτωκὼς ἐπὶ τὴν γῆν τεθνηκώς.
  <span style="color:#b00e23">(26)</span> καὶ Αωδ διεσώθη, ἕως ἐθορυβοῦντο, καὶ
  οὐκ ἦν ὁ προσνοῶν αὐτῷ· καὶ αὐτὸς παρῆλθεν τὰ γλυπτὰ καὶ διεσώθη εἰς Σεϊρωθα.
  <span style="color:#b00e23">(27)</span> καὶ ἐγένετο ἡνίκα ἦλθεν, καὶ
  ἐσάλπισεν κερατίνῃ ἐν ὄρει Εφραιµ· καὶ κατέβησαν σὺν αὐτῷ οἱ υἱοὶ Ισραηλ, καὶ
  αὐτὸς ἔµπροσθεν αὐτῶν. <span style="color:#b00e23">(28)</span> καὶ εἶπεν πρὸς
  αὐτούς Καταβαίνετε ὀπίσω µου, ὅτι παρέδωκεν κύριος ὁ θεὸς τοὺς ἐχθροὺς ὑµῶν
  τὴν Μωαβ ἐν χειρὶ ὑµῶν. καὶ κατέβησαν ὀπίσω αὐτοῦ καὶ προκατελάβοντο τὰς
  διαβάσεις τοῦ Ιορδάνου τῆς Μωαβ καὶ οὐκ ἀφῆκαν ἄνδρα διαβῆναι. <span style=
  "color:#b00e23">(29)</span> καὶ ἐπάταξαν τὴν Μωαβ ἐν τῷ καιρῷ ἐκείνῳ ὡσεὶ
  δέκα χιλιάδας ἀνδρῶν, πάντας τοὺς µαχητὰς τοὺς ἐν αὐτοῖς καὶ πάντα ἄνδρα
  δυνάµεως, καὶ οὐ διεσώθη ἀνήρ. <span style="color:#b00e23">(30)</span> καὶ
  ἐνετράπη Μωαβ ἐν τῇ ἡµέρᾳ ἐκείνῃ ὑπὸ τὴν χεῖρα Ισραηλ, καὶ ἡσύχασεν ἡ γῆ
  ὀγδοήκοντα ἔτη, καὶ ἔκρινεν αὐτοὺς Αωδ ἕως οὗ ἀπέθανεν. <span style=
  "color:#b00e23">(31)</span> Καὶ µετὰ τοῦτον ἀνέστη Σαµεγαρ υἱὸς Αναθ καὶ
  ἐπάταξεν τοὺς ἀλλοφύλους εἰς ἑξακοσίους ἄνδρας ἐκτὸς µόσχων τῶν βοῶν· καὶ
  ἔσωσεν αὐτὸς τὸν Ισραηλ.</p>

  <h3 id="judges4">4</h3>

  <p><span style="color:#b00e23">(1)</span> Καὶ προσέθεντο οἱ υἱοὶ Ισραηλ
  ποιῆσαι τὸ πονηρὸν ἔναντι κυρίου. <span style="color:#b00e23">(2)</span> καὶ
  ἀπέδοτο αὐτοὺς κύριος ἐν χειρὶ Ιαβιν βασιλέως Χανααν, ὃς ἐβασίλευσεν ἐν Ασωρ·
  καὶ ὁ ἄρχων τῆς δυνάµεως αὐτοῦ Σισαρα, καὶ αὐτὸς κατῴκει ἐν Αρισωθ τῶν ἐθνῶν.
  <span style="color:#b00e23">(3)</span> καὶ ἐκέκραξαν οἱ υἱοὶ Ισραηλ πρὸς
  κύριον, ὅτι ἐννακόσια ἅρµατα σιδηρᾶ ἦν αὐτῷ, καὶ αὐτὸς ἔθλιψεν τὸν Ισραηλ
  κατὰ κράτος εἴκοσι ἔτη. <span style="color:#b00e23">(4)</span> Καὶ Δεββωρα
  γυνὴ προφῆτις γυνὴ Λαφιδωθ, αὐτὴ ἔκρινεν τὸν Ισραηλ ἐν τῷ καιρῷ ἐκείνῳ.
  <span style="color:#b00e23">(5)</span> καὶ αὐτὴ ἐκάθητο ὑπὸ φοίνικα Δεββωρα
  ἀνὰ µέσον Ραµα καὶ ἀνὰ µέσον Βαιθηλ ἐν ὄρει Εφραιµ, καὶ ἀνέβαινον πρὸς αὐτὴν
  οἱ υἱοὶ Ισραηλ ἐκεῖ τοῦ κρίνεσθαι. <span style="color:#b00e23">(6)</span> καὶ
  ἀπέστειλεν Δεββωρα καὶ ἐκάλεσεν τὸν Βαρακ υἱὸν Αβινεεµ ἐκ Κεδες Νεφθαλι καὶ
  εἶπεν πρὸς αὐτόν Οὐχὶ σοὶ ἐνετείλατο κύριος ὁ θεὸς Ισραηλ καὶ ἀπελεύσῃ εἰς
  ὄρος Θαβωρ καὶ λήµψῃ µετὰ σεαυτοῦ δέκα χιλιάδας ἀνδρῶν ἀπὸ τῶν υἱῶν Νεφθαλι
  καὶ ἀπὸ τῶν υἱῶν Ζαβουλων; <span style="color:#b00e23">(7)</span> καὶ ἀπάξω
  πρὸς σὲ εἰς τὸν χειµάρρουν Κισων τὸν Σισαρα ἄρχοντα τῆς δυνάµεως Ιαβιν καὶ τὰ
  ἅρµατα αὐτοῦ καὶ τὸ πλῆθος αὐτοῦ καὶ παραδώσω αὐτὸν ἐν τῇ χειρί σου.
  <span style="color:#b00e23">(8)</span> καὶ εἶπεν πρὸς αὐτὴν Βαρακ Ἐὰν
  πορευθῇς µετ’ ἐµοῦ, πορεύσοµαι, καὶ ἐὰν µὴ πορευθῇς µετ’ ἐµοῦ, οὐ πορεύσοµαι·
  ὅτι οὐκ οἶδα τὴν ἡµέραν, ἐν ᾗ εὐοδοῖ κύριος τὸν ἄíελον µετ’ ἐµοῦ.
  <span style="color:#b00e23">(9)</span> καὶ εἶπεν πρὸς αὐτὸν Δεββωρα
  Πορευοµένη πορεύσοµαι µετὰ σοῦ· πλὴν γίνωσκε ὅτι οὐκ ἔσται τὸ προτέρηµά σου
  εἰς τὴν ὁδόν, ἣν σὺ πορεύῃ, ὅτι ἐν χειρὶ γυναικὸς ἀποδώσεται κύριος τὸν
  Σισαρα. καὶ ἀνέστη Δεββωρα καὶ ἐπορεύθη µετὰ τοῦ Βαρακ εἰς Κεδες.
  <span style="color:#b00e23">(10)</span> καὶ παρήíειλεν Βαρακ τῷ Ζαβουλων καὶ
  τῷ Νεφθαλι εἰς Κεδες, καὶ ἀνέβησαν κατὰ πόδας αὐτοῦ δέκα χιλιάδες ἀνδρῶν· καὶ
  Δεββωρα ἀνέβη µετ’ αὐτοῦ. <span style="color:#b00e23">(11)</span> καὶ οἱ
  πλησίον τοῦ Κιναίου ἐχωρίσθησαν ἀπὸ τῶν υἱῶν Ιωβαβ γαµβροῦ Μωυσῆ, καὶ ἔπηξεν
  τὴν σκηνὴν αὐτοῦ πρὸς δρῦν ἀναπαυοµένων, ἥ ἐστιν ἐχόµενα Κεδες. <span style=
  "color:#b00e23">(12)</span> Καὶ ἀνήíειλαν τῷ Σισαρα ὅτι ἀνέβη Βαρακ υἱὸς
  Αβινεεµ ἐπ’ ὄρος Θαβωρ. <span style="color:#b00e23">(13)</span> καὶ ἐκάλεσεν
  Σισαρα πάντα τὰ ἅρµατα αὐτοῦ (ὅτι ἐννακόσια ἅρµατα σιδηρᾶ ἦν αὐτῷ) καὶ πάντα
  τὸν λαὸν τὸν µετ’ αὐτοῦ ἀπὸ Αρισωθ τῶν ἐθνῶν εἰς τὸν χειµάρρουν Κισων.
  <span style="color:#b00e23">(14)</span> καὶ εἶπεν Δεββωρα πρὸς Βαρακ
  Ἀνάστηθι, ὅτι αὕτη ἡ ἡµέρα, ἐν ᾗ παρέδωκεν κύριος τὸν Σισαρα ἐν χειρί σου·
  οὐκ ἰδοὺ κύριος ἐλεύσεται ἔµπροσθέν σου; καὶ κατέβη Βαρακ ἀπὸ τοῦ ὄρους Θαβωρ
  καὶ δέκα χιλιάδες ἀνδρῶν ὀπίσω αὐτοῦ. <span style="color:#b00e23">(15)</span>
  καὶ ἐξέστησεν κύριος τὸν Σισαρα καὶ πάντα τὰ ἅρµατα αὐτοῦ καὶ πᾶσαν τὴν
  παρεµβολὴν αὐτοῦ ἐν στόµατι ῥοµφαίας ἐνώπιον Βαρακ· καὶ κατέβη Σισαρα ἀπὸ τοῦ
  ἅρµατος αὐτοῦ καὶ ἔφυγεν τοῖς ποσὶν αὐτοῦ. <span style=
  "color:#b00e23">(16)</span> καὶ Βαρακ διώκων ὀπίσω τῶν ἁρµάτων καὶ ὀπίσω τῆς
  παρεµβολῆς ἕως δρυµοῦ τῶν ἐθνῶν· καὶ ἔπεσεν πᾶσα ἡ παρεµβολὴ Σισαρα ἐν
  στόµατι ῥοµφαίας, οὐ κατελείφθη ἕως ἑνός. <span style=
  "color:#b00e23">(17)</span> καὶ Σισαρα ἀνεχώρησεν τοῖς ποσὶν αὐτοῦ εἰς σκηνὴν
  Ιαηλ γυναικὸς Χαβερ τοῦ Κιναίου, ὅτι εἰρήνη ἀνὰ µέσον Ιαβιν βασιλέως Ασωρ καὶ
  ἀνὰ µέσον οἴκου Χαβερ τοῦ Κιναίου. <span style="color:#b00e23">(18)</span>
  καὶ ἐξῆλθεν Ιαηλ εἰς ἀπάντησιν Σισαρα καὶ εἶπεν πρὸς αὐτόν Ἔκνευσον, κύριέ
  µου, ἔκνευσον πρός µε, µὴ φοβοῦ· καὶ ἐξένευσεν πρὸς αὐτὴν εἰς τὴν σκηνήν, καὶ
  συνεκάλυψεν αὐτὸν ἐν τῇ δέρρει αὐτῆς. <span style="color:#b00e23">(19)</span>
  καὶ εἶπεν Σισαρα πρὸς αὐτήν Πότισόν µε δὴ µικρὸν ὕδωρ, ὅτι ἐδίψησα· καὶ
  ἤνοιξεν τὸν ἀσκὸν τοῦ γάλακτος καὶ ἐπότισεν αὐτὸν καὶ συνεκάλυψεν τὸ πρόσωπον
  αὐτοῦ. <span style="color:#b00e23">(20)</span> καὶ εἶπεν πρὸς αὐτήν Στῆθι ἐν
  τῇ θύρᾳ τῆς σκηνῆς, καὶ ἔσται ἐάν τις ἔλθῃ πρὸς σὲ καὶ ἐρωτήσῃ σε καὶ εἴπῃ
  σοι Ἔστιν ἐνταῦθα ἀνήρ; καὶ ἐρεῖς Οὐκ ἔστιν· καὶ συνεκάλυψεν αὐτὸν ἐν τῇ
  δέρρει αὐτῆς. <span style="color:#b00e23">(21)</span> καὶ ἔλαβεν Ιαηλ γυνὴ
  Χαβερ τὸν πάσσαλον τῆς σκηνῆς καὶ ἔθηκεν τὴν σφῦραν ἐν τῇ χειρὶ αὐτῆς καὶ
  εἰσῆλθεν πρὸς αὐτὸν ἡσυχῇ καὶ ἐνέκρουσεν τὸν πάσσαλον ἐν τῇ γνάθῳ αὐτοῦ καὶ
  διήλασεν ἐν τῇ γῇ, καὶ αὐτὸς ἀπεσκάρισεν ἀνὰ µέσον τῶν γονάτων αὐτῆς καὶ
  ἐξέψυξεν καὶ ἀπέθανεν. <span style="color:#b00e23">(22)</span> καὶ ἰδοὺ Βαρακ
  διώκων τὸν Σισαρα, καὶ ἐξῆλθεν Ιαηλ εἰς ἀπαντὴν αὐτοῦ καὶ εἶπεν αὐτῷ Δεῦρο
  καὶ δείξω σοι τὸν ἄνδρα, ὃν σὺ ζητεῖς. καὶ εἰσῆλθεν πρὸς αὐτήν, καὶ ἰδοὺ
  Σισαρα πεπτωκὼς νεκρός, καὶ ὁ πάσσαλος ἐν τῇ γνάθῳ αὐτοῦ. <span style=
  "color:#b00e23">(23)</span> καὶ ἐταπείνωσεν κύριος ὁ θεὸς τὸν Ιαβιν βασιλέα
  Χανααν ἐν τῇ ἡµέρᾳ ἐκείνῃ ἐνώπιον υἱῶν Ισραηλ. <span style=
  "color:#b00e23">(24)</span> καὶ ἐπορεύθη χεὶρ τῶν υἱῶν Ισραηλ πορευοµένη καὶ
  σκληρυνοµένη ἐπὶ Ιαβιν βασιλέα Χανααν, ἕως ἐξωλέθρευσαν αὐτόν.</p>

  <h3 id="judges5">5</h3>

  <p><span style="color:#b00e23">(1)</span> Καὶ ᾖσεν Δεββωρα καὶ Βαρακ υἱὸς
  Αβινεεµ ἐν τῇ ἡµέρᾳ ἐκείνῃ καὶ εἶπεν <span style="color:#b00e23">(2)</span>
  Ἐν τῷ ἄρξασθαι ἀρχηγοὺς ἐν Ισραηλ, ἐν προαιρέσει λαοῦ εὐλογεῖτε τὸν κύριον.
  <span style="color:#b00e23">(3)</span> ἀκούσατε, βασιλεῖς, ἐνωτίζεσθε,
  σατράπαι δυνατοί· ἐγὼ τῷ κυρίῳ ᾄσοµαι, ψαλῶ τῷ θεῷ Ισραηλ. <span style=
  "color:#b00e23">(4)</span> κύριε, ἐν τῇ ἐξόδῳ σου ἐκ Σηιρ, ἐν τῷ ἀπαίρειν σε
  ἐξ ἀγροῦ Εδωµ γῆ ἐσείσθη, καὶ ὁ οὐρανὸς ἐξεστάθη, καὶ αἱ νεφέλαι ἔσταξαν
  ὕδωρ· <span style="color:#b00e23">(5)</span> ὄρη ἐσαλεύθησαν ἀπὸ προσώπου
  κυρίου, τοῦτο Σινα ἀπὸ προσώπου κυρίου θεοῦ Ισραηλ. <span style=
  "color:#b00e23">(6)</span> ἐν ἡµέραις Σαµεγαρ υἱοῦ Αναθ, ἐν ἡµέραις Ιαηλ
  ἐξέλιπον βασιλεῖς καὶ ἐπορεύθησαν τρίβους, ἐπορεύθησαν ὁδοὺς διεστραµµένας.
  <span style="color:#b00e23">(7)</span> ἐξέλιπεν φραζων ἐν τῷ Ισραηλ,
  ἐξέλιπεν, ἕως οὗ ἐξανέστη Δεββωρα, ὅτι ἀνέστη µήτηρ ἐν τῷ Ισραηλ.
  <span style="color:#b00e23">(8)</span> ᾑρέτισαν θεοὺς καινοὺς ὡς ἄρτον
  κρίθινον· σκέπην ἐὰν ἴδω σιροµαστῶν ἐν τεσσαράκοντα χιλιάσιν. <span style=
  "color:#b00e23">(9)</span> ἡ καρδία µου ἐπὶ τὰ διατεταγµένα τῷ Ισραηλ· οἱ
  δυνάσται τοῦ λαοῦ, εὐλογεῖτε τὸν κύριον. <span style=
  "color:#b00e23">(10)</span> ἐπιβεβηκότες ἐπὶ ὑποζυγίων, καθήµενοι ἐπὶ
  λαµπηνῶν, <span style="color:#b00e23">(11)</span> φθέγξασθε φωνὴν
  ἀνακρουοµένων ἀνὰ µέσον εὐφραινοµένων· ἐκεῖ δώσουσιν δικαιοσύνην κυρίῳ.
  δίκαιοι ἐνίσχυσαν ἐν τῷ Ισραηλ· τότε κατέβη εἰς τὰς πόλεις αὐτοῦ ὁ λαὸς
  κυρίου. <span style="color:#b00e23">(12)</span> ἐξεγείρου ἐξεγείρου, Δεββωρα,
  ἐξέγειρον µυριάδας µετὰ λαοῦ, ἐξεγείρου ἐξεγείρου, λάλει µετ’ ᾠδῆς· ἐνισχύων
  ἐξανίστασο, Βαρακ, καὶ ἐνίσχυσον, Δεββωρα, τὸν Βαρακ· αἰχµαλώτιζε αἰχµαλωσίαν
  σου, υἱὸς Αβινεεµ. <span style="color:#b00e23">(13)</span> πότε ἐµεγαλύνθη ἡ
  ἰσχὺς αὐτοῦ; κύριε, ταπείνωσόν µοι τοὺς ἰσχυροτέρους µου. <span style=
  "color:#b00e23">(14)</span> λαὸς Εφραιµ ἐτιµωρήσατο αὐτοὺς ἐν κοιλάδι ἀδελφοῦ
  σου Βενιαµιν ἐν λαοῖς σου. ἐξ ἐµοῦ Μαχιρ κατέβησαν ἐξερευνῶντες, καὶ ἐκ
  Ζαβουλων κύριος ἐπολέµει µοι ἐν δυνατοῖς ἐκεῖθεν ἐν σκήπτρῳ ἐνισχύοντος
  ἡγήσεως. <span style="color:#b00e23">(15)</span> ἐν Ισσαχαρ µετὰ Δεββωρας
  ἐξαπέστειλεν πεζοὺς αὐτοῦ εἰς τὴν κοιλάδα. ἵνα τί σὺ κατοικεῖς ἐν µέσῳ
  χειλέων; ἐξέτεινεν ἐν τοῖς ποσὶν αὐτοῦ. ἐν διαιρέσεσιν Ρουβην µεγάλοι
  ἀκριβασµοὶ καρδίας. <span style="color:#b00e23">(16)</span> ἵνα τί µοι
  κάθησαι ἀνὰ µέσον τῶν µοσφαθαιµ τοῦ εἰσακούειν συρισµοὺς ἐξεγειρόντων; τοῦ
  διελθεῖν εἰς τὰ τοῦ Ρουβην µεγάλοι ἐξιχνιασµοὶ καρδίας. <span style=
  "color:#b00e23">(17)</span> Γαλααδ ἐν τῷ πέραν τοῦ Ιορδάνου κατεσκήνωσεν· καὶ
  Δαν ἵνα τί παροικεῖ πλοίοις; Ασηρ παρῴκησεν παρ’ αἰγιαλὸν θαλασσῶν καὶ ἐπὶ
  τὰς διακοπὰς αὐτοῦ κατεσκήνωσεν. <span style="color:#b00e23">(18)</span>
  Ζαβουλων λαὸς ὀνειδίσας ψυχὴν αὐτοῦ εἰς θάνατον καὶ Νεφθαλιµ ἐπὶ ὕψη ἀγροῦ.
  <span style="color:#b00e23">(19)</span> ἦλθον βασιλεῖς καὶ παρετάξαντο. τότε
  ἐπολέµησαν βασιλεῖς Χανααν ἐν Θενναχ ἐπὶ ὕδατος Μαγεδδω· πλεονεξίαν ἀργυρίου
  οὐκ ἔλαβον. <span style="color:#b00e23">(20)</span> ἐκ τοῦ οὐρανοῦ ἐπολέµησαν
  ἀστέρες, ἐκ τῆς τάξεως αὐτῶν ἐπολέµησαν µετὰ Σισαρα. <span style=
  "color:#b00e23">(21)</span> χειµάρρους Κισων ἐξέβαλεν αὐτούς, χειµάρρους
  καδηµιµ, χειµάρρους Κισων· καταπατήσει αὐτοὺς ψυχή µου δυνατή. <span style=
  "color:#b00e23">(22)</span> τότε ἀπεκόπησαν πτέρναι ἵππου, αµαδαρωθ δυνατῶν
  αὐτοῦ. <span style="color:#b00e23">(23)</span> καταράσασθε Μαρωζ, εἶπεν ὁ
  ἄíελος κυρίου, καταράσει καταράσασθε τοὺς ἐνοίκους αὐτῆς, ὅτι οὐκ ἤλθοσαν εἰς
  τὴν βοήθειαν κυρίου· βοηθὸς ἡµῶν κύριος ἐν µαχηταῖς δυνατός. <span style=
  "color:#b00e23">(24)</span> εὐλογηθείη ἐκ γυναικῶν Ιαηλ γυνὴ Χαβερ τοῦ
  Κιναίου, ἐκ γυναικῶν ἐν σκηνῇ εὐλογηθείη. <span style=
  "color:#b00e23">(25)</span> ὕδωρ ᾔτησεν αὐτήν, καὶ γάλα ἔδωκεν αὐτῷ, ἐν
  λακάνῃ ἰσχυρῶν προσήíισεν βούτυρον. <span style="color:#b00e23">(26)</span>
  τὴν χεῖρα αὐτῆς τὴν ἀριστερὰν εἰς πάσσαλον ἐξέτεινεν, τὴν δεξιὰν αὐτῆς εἰς
  ἀποτοµὰς κατακόπων καὶ ἀπέτεµεν Σισαρα, ἀπέτριψεν τὴν κεφαλὴν αὐτοῦ καὶ
  συνέθλασεν καὶ διήλασεν τὴν γνάθον αὐτοῦ. <span style=
  "color:#b00e23">(27)</span> ἀνὰ µέσον τῶν ποδῶν αὐτῆς συγκάµψας ἔπεσεν,
  ἐκοιµήθη µεταξὺ ποδῶν αὐτῆς· ἐν ᾧ ἔκαµψεν, ἐκεῖ ἔπεσεν ταλαίπωρος.
  <span style="color:#b00e23">(28)</span> διὰ τῆς θυρίδος διέκυπτεν ἡ µήτηρ
  Σισαρα διὰ τῆς δικτυωτῆς ἐπιβλέπουσα ἐπὶ τοὺς µεταστρέφοντας µετὰ Σισαρα Διὰ
  τί ἠσχάτισεν τὸ ἅρµα αὐτοῦ παραγενέσθαι; διὰ τί ἐχρόνισαν ἴχνη ἁρµάτων αὐτοῦ;
  <span style="color:#b00e23">(29)</span> σοφαὶ ἀρχουσῶν αὐτῆς ἀνταπεκρίναντο
  πρὸς αὐτήν, καὶ αὐτὴ ἀπεκρίνατο ἐν ῥήµασιν αὐτῆς <span style=
  "color:#b00e23">(30)</span> Οὐχὶ εὑρήσουσιν αὐτὸν διαµερίζοντα σκῦλα;
  φιλιάζων φίλοις εἰς κεφαλὴν δυνατοῦ· σκῦλα βαµµάτων Σισαρα, σκῦλα βαµµάτων
  ποικιλίας, βαφὴ ποικίλων περὶ τράχηλον αὐτοῦ σκῦλον. <span style=
  "color:#b00e23">(31)</span> οὕτως ἀπόλοιντο πάντες οἱ ἐχθροί σου, κύριε· καὶ
  οἱ ἀγαπῶντες αὐτὸν καθὼς ἡ ἀνατολὴ τοῦ ἡλίου ἐν δυναστείαις αὐτοῦ. Καὶ
  ἡσύχασεν ἡ γῆ τεσσαράκοντα ἔτη.</p>

  <h3 id="judges6">6</h3>

  <p><span style="color:#b00e23">(1)</span> Καὶ ἐποίησαν οἱ υἱοὶ Ισραηλ τὸ
  πονηρὸν ἔναντι κυρίου, καὶ παρέδωκεν αὐτοὺς κύριος ἐν χειρὶ Μαδιαµ ἔτη ἑπτά.
  <span style="color:#b00e23">(2)</span> καὶ κατίσχυσεν χεὶρ Μαδιαµ ἐπὶ Ισραηλ·
  καὶ ἐποίησαν ἑαυτοῖς οἱ υἱοὶ Ισραηλ ἀπὸ προσώπου Μαδιαµ µάνδρας ἐν τοῖς
  ὄρεσιν καὶ τοῖς σπηλαίοις καὶ τοῖς ὀχυρώµασιν. <span style=
  "color:#b00e23">(3)</span> καὶ ἐγένετο ὅταν ἔσπειρεν ἀνὴρ Ισραηλ, καὶ
  ἀνέβαινεν Μαδιαµ καὶ Αµαληκ καὶ οἱ υἱοὶ ἀνατολῶν καὶ ἀνέβαινον ἐπ’ αὐτόν·
  <span style="color:#b00e23">(4)</span> καὶ παρενέβαλλον ἐπ’ αὐτοὺς καὶ
  διέφθειραν τὰ ἐκφόρια τῆς γῆς ἕως τοῦ ἐλθεῖν εἰς Γάζαν καὶ οὐχ ὑπελείποντο
  ὑπόστασιν ζωῆς ἐν Ισραηλ καὶ ποίµνιον καὶ µόσχον καὶ ὄνον· <span style=
  "color:#b00e23">(5)</span> ὅτι αὐτοὶ καὶ τὰ κτήνη αὐτῶν ἀνέβαινον καὶ τὰς
  σκηνὰς αὐτῶν παρέφερον καὶ παρεγίνοντο ὡς ἀκρὶς εἰς πλῆθος, καὶ αὐτοῖς καὶ
  ταῖς καµήλοις αὐτῶν οὐκ ἦν ἀριθµός, καὶ παρεγίνοντο ἐν τῇ γῇ Ισραηλ τοῦ
  διαφθείρειν αὐτήν. <span style="color:#b00e23">(6)</span> καὶ ἐπτώχευσεν
  Ισραηλ σφόδρα ἀπὸ προσώπου Μαδιαµ, καὶ ἐκέκραξαν οἱ υἱοὶ Ισραηλ πρὸς κύριον.
  <span style="color:#b00e23">(7)</span> καὶ ἐγένετο ἐπεὶ ἐκέκραξαν οἱ υἱοὶ
  Ισραηλ πρὸς κύριον διὰ Μαδιαµ, <span style="color:#b00e23">(8)</span> καὶ
  ἐξαπέστειλεν κύριος ἄνδρα προφήτην πρὸς τοὺς υἱοὺς Ισραηλ, καὶ εἶπεν αὐτοῖς
  Τάδε λέγει κύριος ὁ θεὸς Ισραηλ Ἐγώ εἰµι ὁ ἀναβιβάσας ὑµᾶς ἐξ Αἰγύπτου καὶ
  ἐξήγαγον ὑµᾶς ἐξ οἴκου δουλείας <span style="color:#b00e23">(9)</span> καὶ
  ἐξειλάµην ὑµᾶς ἐκ χειρὸς Αἰγύπτου καὶ ἐκ χειρὸς πάντων τῶν θλιβόντων ὑµᾶς καὶ
  ἐξέβαλον αὐτοὺς ἐκ προσώπου ὑµῶν καὶ ἔδωκα ὑµῖν τὴν γῆν αὐτῶν <span style=
  "color:#b00e23">(10)</span> καὶ εἶπα ὑµῖν Ἐγὼ κύριος ὁ θεὸς ὑµῶν, οὐ
  φοβηθήσεσθε τοὺς θεοὺς τοῦ Αµορραίου, ἐν οἷς ὑµεῖς ἐνοικεῖτε ἐν τῇ γῇ αὐτῶν·
  καὶ οὐκ εἰσηκούσατε τῆς φωνῆς µου. <span style="color:#b00e23">(11)</span>
  Καὶ ἦλθεν ἄíελος κυρίου καὶ ἐκάθισεν ὑπὸ τὴν δρῦν τὴν οὖσαν ἐν Εφραθα τὴν τοῦ
  Ιωας πατρὸς Αβιεζρι, καὶ Γεδεων ὁ υἱὸς αὐτοῦ ἐρράβδιζεν πυροὺς ἐν ληνῷ τοῦ
  ἐκφυγεῖν ἐκ προσώπου Μαδιαµ. <span style="color:#b00e23">(12)</span> καὶ ὤφθη
  αὐτῷ ἄíελος κυρίου καὶ εἶπεν πρὸς αὐτόν Κύριος µετὰ σοῦ, δυνατὸς τῇ ἰσχύι.
  <span style="color:#b00e23">(13)</span> καὶ εἶπεν πρὸς αὐτὸν Γεδεων Ἐν ἐµοί,
  κύριε, καὶ εἰ ἔστιν κύριος µεθ’ ἡµῶν, ἵνα τί εὗρεν ἡµᾶς πάντα τὰ κακὰ ταῦτα;
  καὶ ποῦ ἐστιν πάντα τὰ θαυµάσια αὐτοῦ, ὅσα διηγήσαντο ἡµῖν οἱ πατέρες ἡµῶν
  λέγοντες Οὐχὶ ἐξ Αἰγύπτου ἀνήγαγεν ἡµᾶς κύριος; καὶ νῦν ἀπώσατο ἡµᾶς καὶ
  παρέδωκεν ἡµᾶς ἐν χειρὶ Μαδιαµ. <span style="color:#b00e23">(14)</span> καὶ
  ἐπέβλεψεν πρὸς αὐτὸν ὁ ἄíελος κυρίου καὶ εἶπεν αὐτῷ Πορεύου ἐν τῇ ἰσχύι σου
  καὶ σώσεις τὸν Ισραηλ, καὶ ἰδοὺ ἐξαπέστειλά σε. <span style=
  "color:#b00e23">(15)</span> καὶ εἶπεν πρὸς αὐτὸν Γεδεων Ἐν ἐµοί, κύριε, ἐν
  τίνι σώσω τὸν Ισραηλ; ἰδοὺ ἡ χιλιάς µου ταπεινοτέρα ἐν Μανασση, καὶ ἐγώ εἰµι
  µικρὸς ἐν τῷ οἴκῳ τοῦ πατρός µου. <span style="color:#b00e23">(16)</span> καὶ
  εἶπεν πρὸς αὐτὸν ὁ ἄíελος κυρίου Κύριος ἔσται µετὰ σοῦ, καὶ πατάξεις τὴν
  Μαδιαµ ὡσεὶ ἄνδρα ἕνα. <span style="color:#b00e23">(17)</span> καὶ εἶπεν πρὸς
  αὐτὸν Γεδεων Καὶ εἰ εὗρον χάριν ἐν ὀφθαλµοῖς σου, καὶ ποιήσεις µοι σηµεῖον
  ὅτι σὺ λαλεῖς µετ’ ἐµοῦ· <span style="color:#b00e23">(18)</span> µὴ κινηθῇς
  ἐντεῦθεν ἕως τοῦ ἐλθεῖν µε πρὸς σέ, καὶ οἴσω τὴν θυσίαν µου καὶ θήσω ἐνώπιόν
  σου. καὶ εἶπεν Ἐγώ εἰµι καθήσοµαι ἕως τοῦ ἐπιστρέψαι σε. <span style=
  "color:#b00e23">(19)</span> καὶ Γεδεων εἰσῆλθεν καὶ ἐποίησεν ἔριφον αἰγῶν καὶ
  οιφι ἀλεύρου ἄζυµα καὶ τὰ κρέα ἐπέθηκεν ἐπὶ τὸ κανοῦν καὶ τὸν ζωµὸν ἐνέχεεν
  εἰς χύτραν καὶ ἐξήνεγκεν πρὸς αὐτὸν ὑπὸ τὴν δρῦν καὶ προσεκύνησεν.
  <span style="color:#b00e23">(20)</span> καὶ εἶπεν πρὸς αὐτὸν ὁ ἄíελος κυρίου
  Λαβὲ τὰ κρέα καὶ τοὺς ἄρτους τοὺς ἀζύµους καὶ θὲς πρὸς τὴν πέτραν ἐκείνην καὶ
  τὸν ζωµὸν ἔκχεον· καὶ ἐποίησεν οὕτως. <span style="color:#b00e23">(21)</span>
  καὶ ἐξέτεινεν ὁ ἄíελος κυρίου τὸ ἄκρον τῆς ῥάβδου τῆς ἐν τῇ χειρὶ αὐτοῦ καὶ
  ἥψατο τῶν κρεῶν καὶ τῶν ἀζύµων, καὶ ἀνήφθη πῦρ ἐκ τῆς πέτρας καὶ κατέφαγεν τὰ
  κρέα καὶ τοὺς ἀζύµους· καὶ ὁ ἄíελος κυρίου ἀπῆλθεν ἐξ ὀφθαλµῶν αὐτοῦ.
  <span style="color:#b00e23">(22)</span> καὶ εἶδεν Γεδεων ὅτι ἄíελος κυρίου
  ἐστίν, καὶ εἶπεν Γεδεων Ἆ ἆ, κύριε κύριε, ὅτι εἶδον τὸν ἄíελον κυρίου
  πρόσωπον πρὸς πρόσωπον. <span style="color:#b00e23">(23)</span> καὶ εἶπεν
  αὐτῷ κύριος Εἰρήνη σοι, µὴ φοβοῦ µὴ ἀποθάνῃς. <span style=
  "color:#b00e23">(24)</span> καὶ ᾠκοδόµησεν ἐκεῖ Γεδεων θυσιαστήριον τῷ κυρίῳ
  καὶ ἐκάλεσεν αὐτὸ Εἰρήνη κυρίου ἕως τῆς ἡµέρας ταύτης ἔτι αὐτοῦ ὄντος ἐν
  Εφραθα πατρὸς τοῦ Εζρι. <span style="color:#b00e23">(25)</span> Καὶ ἐγενήθη
  τῇ νυκτὶ ἐκείνῃ καὶ εἶπεν αὐτῷ κύριος Λαβὲ τὸν µόσχον τὸν σιτευτὸν τοῦ πατρός
  σου, µόσχον τὸν ἑπταετῆ, καὶ καθελεῖς τὸ θυσιαστήριον τοῦ Βααλ, ὅ ἐστιν τοῦ
  πατρός σου, καὶ τὸ ἄλσος τὸ ἐπ’ αὐτῷ ἐκκόψεις· <span style=
  "color:#b00e23">(26)</span> καὶ οἰκοδοµήσεις θυσιαστήριον κυρίῳ τῷ θεῷ σου τῷ
  ὀφθέντι σοι ἐπὶ τῆς κορυφῆς τοῦ ὄρους Μαωζ τούτου ἐν τῇ παρατάξει καὶ λήµψῃ
  τὸν µόσχον καὶ ἀνοίσεις ὁλοκαύτωµα ἐν τοῖς ξύλοις τοῦ ἄλσους, οὗ ἐκκόψεις.
  <span style="color:#b00e23">(27)</span> καὶ ἔλαβεν Γεδεων τρεῖς καὶ δέκα
  ἄνδρας ἀπὸ τῶν δούλων αὐτοῦ καὶ ἐποίησεν καθὰ ἐλάλησεν πρὸς αὐτὸν κύριος· καὶ
  ἐγένετο ὡς ἐφοβήθη τὸν οἶκον τοῦ πατρὸς αὐτοῦ καὶ τοὺς ἄνδρας τῆς πόλεως µὴ
  ποιῆσαι ἡµέρας, καὶ ἐποίησεν νυκτός. <span style="color:#b00e23">(28)</span>
  καὶ ὤρθρισαν οἱ ἄνδρες τῆς πόλεως τὸ πρωί, καὶ ἰδοὺ κατεσκαµµένον τὸ
  θυσιαστήριον τοῦ Βααλ, καὶ τὸ ἄλσος τὸ ἐπ’ αὐτῷ ἐκκεκοµµένον, καὶ ὁ µόσχος ὁ
  σιτευτὸς ἀνηνεγµένος εἰς ὁλοκαύτωµα ἐπὶ τὸ θυσιαστήριον τὸ ᾠκοδοµηµένον.
  <span style="color:#b00e23">(29)</span> καὶ εἶπεν ἀνὴρ πρὸς τὸν πλησίον αὐτοῦ
  Τίς ἐποίησεν τὸ πρᾶγµα τοῦτο; καὶ ἀνήταζον καὶ ἐξεζήτουν καὶ εἶπαν Γεδεων ὁ
  υἱὸς Ιωας ἐποίησεν τὸ πρᾶγµα τοῦτο. <span style="color:#b00e23">(30)</span>
  καὶ εἶπαν οἱ ἄνδρες τῆς πόλεως πρὸς Ιωας Ἐξάγαγε τὸν υἱόν σου καὶ ἀποθανέτω,
  ὅτι κατέσκαψεν τὸ θυσιαστήριον τοῦ Βααλ καὶ ὅτι ἔκοψεν τὸ ἄλσος τὸ ἐπ’ αὐτῷ.
  <span style="color:#b00e23">(31)</span> καὶ εἶπεν Ιωας πρὸς τοὺς ἄνδρας τοὺς
  ἑσταµένους ἐπ’ αὐτόν Μὴ ὑµεῖς νῦν δικάζεσθε περὶ τοῦ Βααλ; ἢ ὑµεῖς σῴζετε
  αὐτόν; ὃς ἀντεδίκησεν αὐτόν, ἀποθανεῖται ἕως πρωί· εἰ ἔστιν θεός, αὐτὸς
  ἐκδικήσει αὐτόν, ὅτι κατέσκαψεν τὸ θυσιαστήριον αὐτοῦ. <span style=
  "color:#b00e23">(32)</span> καὶ ἐκάλεσεν αὐτὸ ἐν τῇ ἡµέρᾳ ἐκείνῃ Δικαστήριον
  τοῦ Βααλ, ὅτι κατέσκαψεν τὸ θυσιαστήριον αὐτοῦ. <span style=
  "color:#b00e23">(33)</span> Καὶ πᾶσα Μαδιαµ καὶ Αµαληκ καὶ υἱοὶ ἀνατολῶν
  συνήχθησαν ἐπὶ τὸ αὐτὸ καὶ διέβησαν καὶ παρενέβαλον ἐν τῇ κοιλάδι Ιεζραελ.
  <span style="color:#b00e23">(34)</span> καὶ πνεῦµα θεοῦ ἐνέδυσεν τὸν Γεδεων,
  καὶ ἐσάλπισεν ἐν κερατίνῃ, καὶ ἐβόησεν Αβιεζερ ὀπίσω αὐτοῦ. <span style=
  "color:#b00e23">(35)</span> καὶ ἀíέλους ἐξαπέστειλεν ἐν παντὶ Μανασση καὶ
  ἐβόησεν καὶ αὐτὸς ὀπίσω αὐτοῦ· καὶ ἐξαπέστειλεν ἀíέλους ἐν Ασηρ καὶ ἐν
  Ζαβουλων καὶ ἐν Νεφθαλι, καὶ ἀνέβησαν εἰς συνάντησιν αὐτοῦ. <span style=
  "color:#b00e23">(36)</span> καὶ εἶπεν Γεδεων πρὸς τὸν θεόν Εἰ σῴζεις ἐν τῇ
  χειρί µου τὸν Ισραηλ, ὃν τρόπον ἐλάλησας, <span style=
  "color:#b00e23">(37)</span> ἰδοὺ ἐγὼ ἀπερείδοµαι τὸν πόκον τῶν ἐρίων ἐν τῷ
  ἅλωνι, καὶ ἐὰν δρόσος γένηται ἐπὶ τὸν πόκον µόνον καὶ ἐπὶ πᾶσαν τὴν γῆν
  ξηρασία, καὶ γνώσοµαι ὅτι σῴζεις ἐν τῇ χειρί µου τὸν Ισραηλ, ὃν τρόπον
  ἐλάλησας. <span style="color:#b00e23">(38)</span> καὶ ἐγένετο οὕτως· καὶ
  ὤρθρισεν Γεδεων τῇ ἐπαύριον καὶ ἀπεπίασεν τὸν πόκον, καὶ ἀπερρύη ἡ δρόσος ἐκ
  τοῦ πόκου, πλήρης λεκάνη ὕδατος. <span style="color:#b00e23">(39)</span> καὶ
  εἶπεν Γεδεων πρὸς τὸν θεόν Μὴ ὀργισθήτω ὁ θυµός σου ἐν ἐµοί, καὶ λαλήσω ἔτι
  ἅπαξ· καὶ πειράσω ἔτι ἅπαξ ἐν τῷ πόκῳ, καὶ γενηθήτω ξηρασία ἐπὶ τὸν πόκον
  µόνον, ἐπὶ δὲ πᾶσαν τὴν γῆν γενηθήτω δρόσος. <span style=
  "color:#b00e23">(40)</span> καὶ ἐποίησεν ὁ θεὸς οὕτως ἐν τῇ νυκτὶ ἐκείνῃ, καὶ
  ἐγένετο ξηρασία ἐπὶ τὸν πόκον µόνον, ἐπὶ δὲ πᾶσαν τὴν γῆν ἐγένετο δρόσος.</p>

  <h3 id="judges7">7</h3>

  <p><span style="color:#b00e23">(1)</span> Καὶ ὤρθρισεν Ιεροβααλ (αὐτός ἐστιν
  Γεδεων) καὶ πᾶς ὁ λαὸς ὁ µετ’ αὐτοῦ καὶ παρενέβαλεν ἐπὶ τὴν γῆν Αρωεδ, καὶ
  παρεµβολὴ Μαδιαµ καὶ Αµαληκ ἦν αὐτῷ ἀπὸ βορρᾶ ἀπὸ τοῦ βουνοῦ τοῦ Αβωρ ἐν τῇ
  κοιλάδι. <span style="color:#b00e23">(2)</span> καὶ εἶπεν κύριος πρὸς Γεδεων
  Πολὺς ὁ λαὸς ὁ µετὰ σοῦ ὥστε µὴ παραδοῦναί µε τὴν Μαδιαµ ἐν χειρὶ αὐτῶν,
  µήποτε καυχήσηται Ισραηλ ἐπ’ ἐµὲ λέγων Ἡ χείρ µου ἔσωσέν µε. <span style=
  "color:#b00e23">(3)</span> καὶ εἶπεν κύριος πρὸς αὐτόν Λάλησον δὴ εἰς τὰ ὦτα
  τοῦ λαοῦ λέγων Τίς δειλὸς καὶ φοβούµενος; ἀποστραφήτω. καὶ ἐξώρµησαν ἀπὸ τοῦ
  ὄρους τοῦ Γαλααδ καὶ ἀπεστράφησαν ἀπὸ τοῦ λαοῦ εἴκοσι καὶ δύο χιλιάδες, καὶ
  δέκα χιλιάδες ὑπελείφθησαν. <span style="color:#b00e23">(4)</span> καὶ εἶπεν
  κύριος πρὸς Γεδεων Ἔτι ὁ λαὸς πολύς· κατάγαγε αὐτοὺς εἰς τὸ ὕδωρ, καὶ δοκιµῶ
  αὐτούς σοι ἐκεῖ· καὶ ἔσται ὃν ἐὰν εἴπω πρὸς σέ Οὗτος πορεύσεται µετὰ σοῦ,
  αὐτὸς πορεύσεται µετὰ σοῦ· καὶ ὃν ἐὰν εἴπω σοι ὅτι οὐ πορεύσεται µετὰ σοῦ,
  αὐτὸς οὐ πορεύσεται µετὰ σοῦ. <span style="color:#b00e23">(5)</span> καὶ
  κατεβίβασεν τὸν λαὸν εἰς τὸ ὕδωρ· καὶ εἶπεν κύριος πρὸς Γεδεων Πᾶς, ὃς ἂν
  λάψῃ τῇ γλώσσῃ αὐτοῦ ἐκ τοῦ ὕδατος, ὡς ἐὰν λάψῃ ὁ κύων, στήσεις αὐτὸν κατὰ
  µόνας, καὶ πᾶς, ὃς ἂν κάµψῃ ἐπὶ τὰ γόνατα αὐτοῦ τοῦ πιεῖν, µεταστήσεις αὐτὸν
  καθ’ αὑτόν. <span style="color:#b00e23">(6)</span> καὶ ἐγένετο πᾶς ὁ ἀριθµὸς
  τῶν λαψάντων ἐν τῇ γλώσσῃ αὐτῶν τριακόσιοι ἄνδρες, καὶ πᾶς ὁ ἐπίλοιπος τοῦ
  λαοῦ ἔκαµψαν ἐπὶ τὰ γόνατα αὐτῶν τοῦ πιεῖν ὕδωρ. <span style=
  "color:#b00e23">(7)</span> καὶ εἶπεν κύριος πρὸς Γεδεων Ἐν τοῖς τριακοσίοις
  ἀνδράσιν τοῖς λάψασιν σώσω ὑµᾶς καὶ παραδώσω τὴν Μαδιαµ ἐν χειρί σου, καὶ πᾶς
  ὁ λαὸς ἀποτρεχέτω ἀνὴρ εἰς τὸν τόπον αὐτοῦ. <span style=
  "color:#b00e23">(8)</span> καὶ ἔλαβον τὸν ἐπισιτισµὸν τοῦ λαοῦ ἐν τῇ χειρὶ
  αὐτῶν καὶ τὰς κερατίνας αὐτῶν, καὶ πάντα ἄνδρα Ισραηλ ἐξαπέστειλεν ἄνδρα εἰς
  τὸ σκήνωµα αὐτοῦ, τῶν δὲ τριακοσίων ἀνδρῶν ἐκράτησεν. ἡ δὲ παρεµβολὴ Μαδιαµ
  ἦν ὑποκάτωθεν αὐτοῦ ἐν τῇ κοιλάδι. <span style="color:#b00e23">(9)</span> Καὶ
  ἐγενήθη ἐν τῇ νυκτὶ ἐκείνῃ καὶ εἶπεν πρὸς αὐτὸν κύριος Ἀνάστα κατάβηθι τὸ
  τάχος ἐντεῦθεν εἰς τὴν παρεµβολήν, ὅτι παρέδωκα αὐτὴν ἐν τῇ χειρί σου·
  <span style="color:#b00e23">(10)</span> εἰ δὲ φοβῇ σὺ καταβῆναι, κατάβηθι σὺ
  καὶ Φαρα τὸ παιδάριόν σου εἰς τὴν παρεµβολὴν <span style=
  "color:#b00e23">(11)</span> καὶ ἀκούσῃ, τί λαλοῦσιν· καὶ µετὰ ταῦτα
  ἰσχύσουσιν αἱ χεῖρές σου, καὶ καταβήσῃ ἐν τῇ παρεµβολῇ. καὶ κατέβη αὐτὸς καὶ
  Φαρα τὸ παιδάριον αὐτοῦ εἰς µέρος τῶν πεντήκοντα τῶν ἐν τῇ παρεµβολῇ.
  <span style="color:#b00e23">(12)</span> καὶ Μαδιαµ καὶ Αµαληκ καὶ πάντες οἱ
  υἱοὶ ἀνατολῶν παρεµβεβλήκεισαν ἐν τῇ κοιλάδι ὡς ἀκρὶς εἰς πλῆθος, καὶ ταῖς
  καµήλοις αὐτῶν οὐκ ἦν ἀριθµός, ἀλλ’ ἦσαν ὥσπερ ἡ ἄµµος ἡ ἐπὶ τὸ χεῖλος τῆς
  θαλάσσης εἰς πλῆθος. <span style="color:#b00e23">(13)</span> καὶ εἰσῆλθεν
  Γεδεων, καὶ ἰδοὺ ἀνὴρ ἐξηγεῖτο τῷ πλησίον αὐτοῦ τὸ ἐνύπνιον καὶ εἶπεν Ἰδοὺ τὸ
  ἐνύπνιον, ὃ ἠνυπνιάσθην, καὶ ἰδοὺ µαγὶς ἄρτου κριθίνου κυλιοµένη ἐν τῇ
  παρεµβολῇ Μαδιαµ καὶ ἦλθεν ἕως τῆς σκηνῆς Μαδιαµ καὶ ἐπάταξεν αὐτὴν καὶ
  κατέστρεψεν αὐτήν, καὶ ἔπεσεν ἡ σκηνή. <span style=
  "color:#b00e23">(14)</span> καὶ ἀπεκρίθη ὁ πλησίον αὐτοῦ καὶ εἶπεν Οὐκ ἔστιν
  αὕτη ἀλλ’ ἢ ῥοµφαία Γεδεων υἱοῦ Ιωας ἀνδρὸς Ισραηλ· παρέδωκεν κύριος ἐν χειρὶ
  αὐτοῦ τὴν Μαδιαµ καὶ πᾶσαν τὴν παρεµβολήν. <span style=
  "color:#b00e23">(15)</span> καὶ ἐγένετο ὡς ἤκουσεν Γεδεων τὴν διήγησιν τοῦ
  ἐνυπνίου καὶ τὴν σύγκρισιν αὐτοῦ, καὶ προσεκύνησεν κύριον καὶ ἐπέστρεψεν εἰς
  τὴν παρεµβολὴν Ισραηλ καὶ εἶπεν Ἀνάστητε, ὅτι παρέδωκεν κύριος ἐν χερσὶν ὑµῶν
  τὴν παρεµβολὴν Μαδιαµ. <span style="color:#b00e23">(16)</span> καὶ διεῖλεν
  τοὺς τριακοσίους ἄνδρας τρεῖς ἀρχὰς καὶ ἔδωκεν κερατίνας ἐν χειρὶ πάντων καὶ
  ὑδρίας κενὰς καὶ λαµπάδας ἐν µέσῳ τῶν ὑδριῶν <span style=
  "color:#b00e23">(17)</span> καὶ εἶπεν πρὸς αὐτούς Ἀπ’ ἐµοῦ ὄψεσθε καὶ οὕτως
  ποιήσετε· καὶ ἰδοὺ ἐγὼ εἰσπορεύοµαι ἐν µέσῳ τῆς παρεµβολῆς, καὶ ἔσται ὡς ἐὰν
  ποιήσω, οὕτως ποιήσετε· <span style="color:#b00e23">(18)</span> καὶ σαλπιῶ τῇ
  κερατίνῃ ἐγὼ καὶ πάντες οἱ µετ’ ἐµοῦ, καὶ σαλπιεῖτε ταῖς κερατίναις καὶ ὑµεῖς
  κύκλῳ τῆς παρεµβολῆς καὶ ἐρεῖτε Τῷ κυρίῳ καὶ τῷ Γεδεων. <span style=
  "color:#b00e23">(19)</span> καὶ εἰσῆλθεν Γεδεων καὶ ἑκατὸν ἄνδρες µετ’ αὐτοῦ
  ἐν µέρει τῆς παρεµβολῆς ἀρχοµένης τῆς φυλακῆς τῆς µεσούσης· πλὴν ἐγέρσει
  ἤγειρεν τοὺς φυλάσσοντας, καὶ ἐσάλπισαν ταῖς κερατίναις καὶ ἐξετίναξαν τὰς
  ὑδρίας τὰς ἐν ταῖς χερσὶν αὐτῶν. <span style="color:#b00e23">(20)</span> καὶ
  ἐσάλπισαν αἱ τρεῖς ἀρχαὶ ἐν ταῖς κερατίναις καὶ συνέτριψαν τὰς ὑδρίας καὶ
  ἐλάβοντο ἐν τῇ χειρὶ τῇ ἀριστερᾷ αὐτῶν τῶν λαµπάδων, καὶ ἐν τῇ χειρὶ τῇ δεξιᾷ
  αὐτῶν αἱ κερατίναι τοῦ σαλπίζειν, καὶ ἀνέκραξαν Ῥοµφαία τῷ κυρίῳ καὶ τῷ
  Γεδεων. <span style="color:#b00e23">(21)</span> καὶ ἔστησαν ἕκαστος καθ’
  ἑαυτὸν κύκλῳ τῆς παρεµβολῆς, καὶ ἔδραµον πᾶσα ἡ παρεµβολὴ καὶ ἐσήµαναν καὶ
  ἔφυγον. <span style="color:#b00e23">(22)</span> καὶ ἐσάλπισαν αἱ τριακόσιαι
  κερατίναι, καὶ ἔθετο κύριος µάχαιραν ἀνδρὸς ἐν τῷ πλησίον αὐτοῦ καὶ ἐν ὅλῃ τῇ
  παρεµβολῇ, καὶ ἔφυγεν ἡ παρεµβολὴ ἕως τῆς Βαιθασεττα καὶ συνηγµένη ἕως
  χείλους Αβελµεουλα καὶ ἐπὶ Ταβαθ. <span style="color:#b00e23">(23)</span> καὶ
  ἐβόησεν ἀνὴρ Ισραηλ ἐκ Νεφθαλιµ καὶ ἐξ Ασηρ καὶ ἐκ παντὸς Μανασση καὶ
  κατεδίωξαν ὀπίσω Μαδιαµ. <span style="color:#b00e23">(24)</span> Καὶ ἀíέλους
  ἐξαπέστειλεν Γεδεων ἐν παντὶ ὁρίῳ Εφραιµ λέγων Κατάβητε εἰς συνάντησιν Μαδιαµ
  καὶ καταλάβετε ἑαυτοῖς τὸ ὕδωρ ἕως Βαιθβηρα καὶ τὸν Ιορδάνην· καὶ ἐβόησεν πᾶς
  ἀνὴρ Εφραιµ καὶ προκατελάβοντο τὸ ὕδωρ ἕως Βαιθβηρα καὶ τὸν Ιορδάνην.
  <span style="color:#b00e23">(25)</span> καὶ συνέλαβον τοὺς δύο ἄρχοντας
  Μαδιαµ, τὸν Ωρηβ καὶ τὸν Ζηβ, καὶ ἀπέκτειναν τὸν Ωρηβ ἐν Σουριν καὶ τὸν Ζηβ
  ἀπέκτειναν ἐν Ιακεφζηβ καὶ κατεδίωξαν Μαδιαµ· καὶ τὴν κεφαλὴν Ωρηβ καὶ Ζηβ
  ἤνεγκαν πρὸς Γεδεων ἐκ τοῦ πέραν τοῦ Ιορδάνου.</p>

  <h3 id="judges8">8</h3>

  <p><span style="color:#b00e23">(1)</span> καὶ εἶπεν πρὸς αὐτὸν ἀνὴρ Εφραιµ Τί
  τὸ ῥῆµα τοῦτο ἐποίησας ἡµῖν τοῦ µὴ καλέσαι ἡµᾶς, ὅτε ἐξεπορεύου πολεµῆσαι ἐν
  τῇ Μαδιαµ; καὶ ἐκρίνοντο µετ’ αὐτοῦ κραταιῶς. <span style=
  "color:#b00e23">(2)</span> καὶ εἶπεν πρὸς αὐτούς Τί ἐποίησα νῦν καθὼς ὑµεῖς;
  οὐχὶ κρείττω ἐπιφυλλίδες Εφραιµ ἢ τρυγητὸς Αβιεζερ; <span style=
  "color:#b00e23">(3)</span> ἐν χειρὶ ὑµῶν παρέδωκεν κύριος τοὺς ἄρχοντας
  Μαδιαµ, τὸν Ωρηβ καὶ τὸν Ζηβ· καὶ τί ἠδυνάσθην ποιῆσαι καθὼς ὑµεῖς; καὶ
  κατέπαυσαν. τότε ἀνῆκε τὸ πνεῦµα αὐτῶν ἀπ’ αὐτοῦ ἐν τῷ λαλῆσαι αὐτὸν τὸν
  λόγον τοῦτον. <span style="color:#b00e23">(4)</span> Καὶ ἦλθεν Γεδεων ἐπὶ τὸν
  Ιορδάνην, καὶ διέβη αὐτὸς καὶ οἱ τριακόσιοι ἄνδρες µετ’ αὐτοῦ ὀλιγοψυχοῦντες
  καὶ πεινῶντες. <span style="color:#b00e23">(5)</span> καὶ εἶπεν τοῖς ἀνδράσιν
  Σοκχωθ Δότε δὴ ἄρτους τῷ λαῷ τῷ µετ’ ἐµοῦ, ὅτι πεινῶσιν, ἐγὼ δὲ διώκω ὀπίσω
  Ζεβεε καὶ Σαλµανα βασιλέων Μαδιαµ. <span style="color:#b00e23">(6)</span> καὶ
  εἶπαν οἱ ἄρχοντες Σοκχωθ Μὴ χεὶρ Ζεβεε καὶ Σαλµανα νῦν ἐν τῇ χειρί σου, ὅτι
  δώσοµεν τῇ στρατιᾷ σου ἄρτους; <span style="color:#b00e23">(7)</span> καὶ
  εἶπεν Γεδεων Οὐχ οὕτως· ἐν τῷ δοῦναι κύριον τὸν Ζεβεε καὶ Σαλµανα ἐν τῇ χειρί
  µου καὶ καταξανῶ τὰς σάρκας ὑµῶν ἐν ταῖς ἀκάνθαις τῆς ἐρήµου καὶ ἐν ταῖς
  βαρκοννιµ. <span style="color:#b00e23">(8)</span> καὶ ἀνέβη ἐκεῖθεν εἰς
  Φανουηλ καὶ ἐλάλησεν πρὸς αὐτοὺς κατὰ ταῦτα, καὶ ἀπεκρίθησαν αὐτῷ οἱ ἄνδρες
  Φανουηλ ὃν τρόπον ἀπεκρίθησαν αὐτῷ οἱ ἄνδρες Σοκχωθ. <span style=
  "color:#b00e23">(9)</span> καὶ εἶπεν τοῖς ἀνδράσιν Φανουηλ λέγων Ἐν τῷ
  ἐπιστρέφειν µε µετ’ εἰρήνης κατασκάψω τὸν πύργον τοῦτον. — <span style=
  "color:#b00e23">(10)</span> καὶ Ζεβεε καὶ Σαλµανα ἐν Καρκαρ, καὶ ἡ παρεµβολὴ
  αὐτῶν µετ’ αὐτῶν ὡσεὶ πεντεκαίδεκα χιλιάδες, οἱ καταλειφθέντες ἐν πάσῃ
  παρεµβολῇ υἱῶν ἀνατολῶν, καὶ οἱ πεπτωκότες ἦσαν ἑκατὸν καὶ εἴκοσι χιλιάδες
  ἀνδρῶν ἐσπασµένων ῥοµφαίαν. <span style="color:#b00e23">(11)</span> καὶ ἀνέβη
  Γεδεων ὁδὸν κατοικούντων ἐν σκηναῖς ἀνατολῶν τῆς Ναβεθ ἐξ ἐναντίας Ζεβεε· καὶ
  ἐπάταξεν τὴν παρεµβολήν, ἡ δὲ παρεµβολὴ ἦν πεποιθυῖα. <span style=
  "color:#b00e23">(12)</span> καὶ ἔφυγεν Ζεβεε καὶ Σαλµανα, καὶ ἐδίωξεν ὀπίσω
  αὐτῶν καὶ ἐκράτησεν τοὺς δύο βασιλεῖς Μαδιαµ, τὸν Ζεβεε καὶ τὸν Σαλµανα, καὶ
  πᾶσαν τὴν παρεµβολὴν αὐτῶν ἐξέτριψεν. — <span style=
  "color:#b00e23">(13)</span> καὶ ἀνέστρεψεν Γεδεων υἱὸς Ιωας ἐκ τοῦ πολέµου
  ἀπὸ ἀναβάσεως Αρες. <span style="color:#b00e23">(14)</span> καὶ συνέλαβον
  παιδάριον ἐκ τῶν ἀνδρῶν Σοκχωθ, καὶ ἐπηρώτησεν αὐτόν, καὶ ἀπεγράψατο πρὸς
  αὐτοὺς τοὺς ἄρχοντας Σοκχωθ καὶ τοὺς πρεσβυτέρους αὐτῆς, ἑβδοµήκοντα ἑπτὰ
  ἄνδρας. <span style="color:#b00e23">(15)</span> καὶ παρεγένετο Γεδεων πρὸς
  τοὺς ἄρχοντας Σοκχωθ καὶ εἶπεν αὐτοῖς Ἰδοὺ Ζεβεε καὶ Σαλµανα, δι’ οὓς
  ὠνειδίσατέ µε λέγοντες Μὴ χεὶρ Ζεβεε καὶ Σαλµανα νῦν ἐν τῇ χειρί σου, ὅτι
  δώσοµεν τοῖς ἀνδράσιν σου τοῖς ἐκλελυµένοις ἄρτους; <span style=
  "color:#b00e23">(16)</span> καὶ ἔλαβεν τοὺς ἄρχοντας καὶ τοὺς πρεσβυτέρους
  τῆς πόλεως καὶ κατέξανεν αὐτοὺς ἐν ταῖς ἀκάνθαις τῆς ἐρήµου καὶ ταῖς
  βαρακηνιµ καὶ κατέξανεν ἐν αὐτοῖς ἄνδρας Σοκχωθ. <span style=
  "color:#b00e23">(17)</span> καὶ τὸν πύργον Φανουηλ κατέσκαψεν καὶ ἀπέκτεινεν
  τοὺς ἄνδρας τῆς πόλεως. — <span style="color:#b00e23">(18)</span> καὶ εἶπεν
  πρὸς Ζεβεε καὶ Σαλµανα Ποῦ οἱ ἄνδρες, οὓς ἀπεκτείνατε ἐν Θαβωρ; καὶ εἶπαν
  Ὡσεὶ σύ, ὅµοιος σοί, ὅµοιος αὐτῶν, ὡς εἶδος µορφὴ υἱῶν βασιλέων. <span style=
  "color:#b00e23">(19)</span> καὶ εἶπεν Γεδεων Ἀδελφοί µου καὶ υἱοὶ τῆς µητρός
  µού εἰσιν. καὶ ὤµοσεν αὐτοῖς Ζῇ κύριος, εἰ ἐζωογονήσατε αὐτούς, οὐκ ἂν
  ἀπέκτεινα ὑµᾶς. <span style="color:#b00e23">(20)</span> καὶ εἶπεν τῷ Ιεθερ τῷ
  πρωτοτόκῳ αὐτοῦ Ἀναστὰς ἀπόκτεινον αὐτούς· καὶ οὐκ ἔσπασεν τὸ παιδάριον αὐτοῦ
  τὴν µάχαιραν αὐτοῦ, ὅτι ἐφοβήθη, ὅτι ἦν νεώτερος. <span style=
  "color:#b00e23">(21)</span> καὶ εἶπεν Ζεβεε καὶ Σαλµανα Ἀνάστα δὴ σὺ καὶ
  ἀπάντησον ἡµῖν, ὅτι ὡς ἀνὴρ ἡ δύναµις αὐτοῦ. καὶ ἀνέστη Γεδεων καὶ ἀνεῖλεν
  τὸν Ζεβεε καὶ τὸν Σαλµανα καὶ ἔλαβεν τοὺς µηνίσκους τοὺς ἐν τοῖς τραχήλοις
  τῶν καµήλων αὐτῶν. <span style="color:#b00e23">(22)</span> Καὶ εἶπεν ἀνὴρ
  Ισραηλ πρὸς Γεδεων Ἄρχε ἐν ἡµῖν σὺ καὶ οἱ υἱοί σου, ὅτι σέσωκας ἡµᾶς ἐκ
  χειρὸς Μαδιαµ. <span style="color:#b00e23">(23)</span> καὶ εἶπεν πρὸς αὐτοὺς
  Γεδεων Οὐκ ἄρξω ἐγὼ ὑµῶν, καὶ οὐκ ἄρξει ὁ υἱός µου ὑµῶν· κύριος ἄρξει ὑµῶν.
  <span style="color:#b00e23">(24)</span> καὶ εἶπεν πρὸς αὐτοὺς Γεδεων
  Αἰτήσοµαι παρ’ ὑµῶν αἴτησιν καὶ δότε µοι ἀνὴρ ἐνώτιον τῶν σκύλων αὐτοῦ· ὅτι
  ἐνώτια χρυσᾶ πολλὰ ἦν αὐτοῖς, ὅτι Ισµαηλῖται ἦσαν. <span style=
  "color:#b00e23">(25)</span> καὶ εἶπαν Διδόντες δώσοµεν· καὶ ἀνέπτυξεν τὸ
  ἱµάτιον αὐτοῦ, καὶ ἔρριψεν ἐκεῖ ἀνὴρ ἐνώτιον χρυσοῦν τῶν σκύλων αὐτοῦ.
  <span style="color:#b00e23">(26)</span> καὶ ἐγενήθη ὁ σταθµὸς τῶν ἐνωτίων τῶν
  χρυσῶν, ὧν ᾐτήσατο, σίκλοι χίλιοι καὶ ἑπτακόσιοι χρυσοῦ πλὴν τῶν σιρώνων καὶ
  τῶν ὁρµίσκων ενφωθ καὶ τῶν περιβολαίων τῶν πορφυρῶν τῶν ἐπὶ τοῖς βασιλεῦσιν
  Μαδιαµ καὶ πλὴν τῶν κλοιῶν τῶν χρυσῶν τῶν ἐν τοῖς τραχήλοις τῶν καµήλων
  αὐτῶν. <span style="color:#b00e23">(27)</span> καὶ ἐποίησεν αὐτὸ Γεδεων εἰς
  εφουδ καὶ ἔστησεν αὐτὸ ἐν πόλει αὐτοῦ ἐν Εφραθα· καὶ ἐξεπόρνευσεν πᾶς Ισραηλ
  ὀπίσω αὐτοῦ ἐκεῖ, καὶ ἐγένετο τῷ Γεδεων καὶ τῷ οἴκῳ αὐτοῦ εἰς σκάνδαλον.
  <span style="color:#b00e23">(28)</span> καὶ ἐνετράπη Μαδιαµ ἐνώπιον υἱῶν
  Ισραηλ καὶ οὐ προσέθεντο ἆραι κεφαλὴν αὐτῶν. καὶ ἡσύχασεν ἡ γῆ ἔτη
  τεσσαράκοντα ἐν ἡµέραις Γεδεων. — <span style="color:#b00e23">(29)</span> καὶ
  ἐπορεύθη Ιεροβααλ υἱὸς Ιωας καὶ κατῴκησεν ἐν τῷ οἴκῳ αὐτοῦ. <span style=
  "color:#b00e23">(30)</span> καὶ τῷ Γεδεων ἦσαν ἑβδοµήκοντα υἱοὶ ἐκπορευόµενοι
  ἐκ µηρῶν αὐτοῦ, ὅτι γυναῖκες πολλαὶ ἦσαν αὐτῷ. <span style=
  "color:#b00e23">(31)</span> καὶ ἡ παλλακὴ αὐτοῦ ἡ ἐν Σικιµοις ἔτεκεν αὐτῷ καί
  γε αὐτὴ υἱόν, καὶ ἐπέθηκεν τὸ ὄνοµα αὐτοῦ Αβιµελεχ. <span style=
  "color:#b00e23">(32)</span> καὶ ἀπέθανεν Γεδεων υἱὸς Ιωας ἐν πολιᾷ ἀγαθῇ καὶ
  ἐτάφη ἐν τῷ τάφῳ Ιωας τοῦ πατρὸς αὐτοῦ ἐν Εφραθα πατρὸς Αβιεζρι. <span style=
  "color:#b00e23">(33)</span> Καὶ ἐγενήθη ὡς ἀπέθανεν Γεδεων, καὶ ἀπεστράφησαν
  οἱ υἱοὶ Ισραηλ καὶ ἐξεπόρνευσαν ὀπίσω τῶν Βααλιµ καὶ ἔθεντο αὑτοῖς τὸν
  Βααλβεριθ εἰς διαθήκην τοῦ εἶναι αὐτοῖς αὐτὸν εἰς θεόν. <span style=
  "color:#b00e23">(34)</span> καὶ οὐκ ἐµνήσθησαν οἱ υἱοὶ Ισραηλ κυρίου τοῦ θεοῦ
  αὐτῶν τοῦ ῥυσαµένου αὐτοὺς ἐκ χειρὸς πάντων τῶν ἐχθρῶν αὐτῶν κυκλόθεν.
  <span style="color:#b00e23">(35)</span> καὶ οὐκ ἐποίησαν ἔλεος µετὰ τοῦ οἴκου
  Ιεροβααλ Γεδεων κατὰ πᾶσαν τὴν ἀγαθωσύνην, ἣν ἐποίησεν µετὰ Ισραηλ.</p>

  <h3 id="judges9">9</h3>

  <p><span style="color:#b00e23">(1)</span> Καὶ ἐπορεύθη Αβιµελεχ υἱὸς Ιεροβααλ
  εἰς Σικιµα πρὸς τοὺς ἀδελφοὺς τῆς µητρὸς αὐτοῦ καὶ ἐλάλησεν πρὸς αὐτοὺς καὶ
  πρὸς πᾶσαν τὴν συíένειαν τοῦ οἴκου τῆς µητρὸς αὐτοῦ λέγων <span style=
  "color:#b00e23">(2)</span> Λαλήσατε δὴ ἐν ὠσὶν τῶν ἀνδρῶν Σικιµων Ποῖον
  βέλτιόν ἐστιν, τὸ ἄρχειν ὑµῶν ἑβδοµήκοντα ἄνδρας, πάντας υἱοὺς Ιεροβααλ, ἢ
  κυριεύειν ὑµῶν ἄνδρα ἕνα; καὶ µνήσθητε ὅτι σὰρξ ὑµῶν καὶ ὀστοῦν ὑµῶν ἐγώ
  εἰµι. <span style="color:#b00e23">(3)</span> καὶ ἐλάλησαν περὶ αὐτοῦ οἱ
  ἀδελφοὶ τῆς µητρὸς αὐτοῦ ἐν τοῖς ὠσὶν πάντων τῶν ἀνδρῶν Σικιµων πάντας τοὺς
  λόγους τούτους, καὶ ἔκλινεν καρδία αὐτῶν ὀπίσω Αβιµελεχ, ὅτι εἶπαν Ἀδελφὸς
  ἡµῶν ἐστιν. <span style="color:#b00e23">(4)</span> καὶ ἔδωκαν αὐτῷ
  ἑβδοµήκοντα ἀργυρίου ἐκ τοῦ οἴκου Βααλ διαθήκης, καὶ ἐµισθώσατο ἐν αὐτοῖς
  Αβιµελεχ ἄνδρας κενοὺς καὶ θαµβουµένους, καὶ ἐπορεύθησαν ὀπίσω αὐτοῦ.
  <span style="color:#b00e23">(5)</span> καὶ εἰσῆλθεν εἰς τὸν οἶκον τοῦ πατρὸς
  αὐτοῦ εἰς Εφραθα καὶ ἀπέκτεινεν τοὺς ἀδελφοὺς αὐτοῦ υἱοὺς Ιεροβααλ
  ἑβδοµήκοντα ἄνδρας ἐπὶ λίθον ἕνα· καὶ ἀπελείφθη Ιωαθαµ υἱὸς Ιεροβααλ ὁ
  νεώτερος, ὅτι ἐκρύβη. <span style="color:#b00e23">(6)</span> Καὶ συνήχθησαν
  πάντες οἱ ἄνδρες Σικιµων καὶ πᾶς ὁ οἶκος Μααλλων καὶ ἐπορεύθησαν καὶ
  ἐβασίλευσαν τὸν Αβιµελεχ εἰς βασιλέα πρὸς τῇ βαλάνῳ τῆς στάσεως ἐν Σικιµοις.
  <span style="color:#b00e23">(7)</span> καὶ ἀνήíειλαν τῷ Ιωαθαµ, καὶ ἐπορεύθη
  καὶ ἔστη ἐπὶ τῆς κορυφῆς τοῦ ὄρους Γαριζιν καὶ ἐπῆρεν τὴν φωνὴν αὐτοῦ καὶ
  ἐκάλεσεν καὶ εἶπεν αὐτοῖς Ἀκούσατέ µου, ἄνδρες Σικιµων, καὶ ἀκούσαι ὑµῶν ὁ
  θεός. <span style="color:#b00e23">(8)</span> πορευόµενα ἐπορεύθησαν τὰ ξύλα
  τοῦ χρῖσαι ἑαυτοῖς βασιλέα καὶ εἶπον τῇ ἐλαίᾳ Βασίλευσον ἐφ’ ἡµῶν.
  <span style="color:#b00e23">(9)</span> καὶ εἶπεν αὐτοῖς ἡ ἐλαία Ἀφεῖσα τὴν
  πιότητά µου, ἣν ἐν ἐµοὶ ἐδόξασεν ὁ θεὸς καὶ ἄνθρωποι, πορευθῶ ἄρχειν τῶν
  ξύλων; <span style="color:#b00e23">(10)</span> καὶ εἶπαν τὰ ξύλα τῇ συκῇ
  Δεῦρο βασίλευσον ἐφ’ ἡµῶν. <span style="color:#b00e23">(11)</span> καὶ εἶπεν
  αὐτοῖς ἡ συκῆ Ἀφεῖσα τὴν γλυκύτητά µου καὶ τὸ γένηµά µου τὸ ἀγαθὸν πορευθῶ
  ἄρχειν ξύλων; <span style="color:#b00e23">(12)</span> καὶ εἶπαν τὰ ξύλα τῇ
  ἀµπέλῳ Δεῦρο βασίλευσον ἐφ’ ἡµῶν. <span style="color:#b00e23">(13)</span> καὶ
  εἶπεν αὐτοῖς ἡ ἄµπελος Ἀφεῖσα τὸν οἶνόν µου, τὴν εὐφροσύνην τὴν παρὰ τοῦ θεοῦ
  τῶν ἀνθρώπων, πορευθῶ ἄρχειν ξύλων; <span style="color:#b00e23">(14)</span>
  καὶ εἶπαν τὰ ξύλα πρὸς τὴν ῥάµνον Δεῦρο σὺ βασίλευσον ἐφ’ ἡµῶν. <span style=
  "color:#b00e23">(15)</span> καὶ εἶπεν ἡ ῥάµνος πρὸς τὰ ξύλα Εἰ ἐν ἀληθείᾳ
  ὑµεῖς χρίετέ µε εἰς βασιλέα ἐφ’ ὑµῶν, δεῦτε πεποίθατε ἐν τῇ σκέπῃ µου· καὶ εἰ
  µή, ἐξέλθοι πῦρ ἐκ τῆς ῥάµνου καὶ καταφάγοι τὰς κέδρους τοῦ Λιβάνου. —
  <span style="color:#b00e23">(16)</span> καὶ νῦν εἰ ἐν ἀληθείᾳ καὶ ἐν
  τελειότητι ἐποιήσατε καὶ ἐβασιλεύσατε τὸν Αβιµελεχ, καὶ εἰ καλῶς ἐποιήσατε
  µετὰ Ιεροβααλ καὶ µετὰ τοῦ οἴκου αὐτοῦ, καὶ εἰ κατὰ τὸ ἀνταπόδοµα τῆς χειρὸς
  αὐτοῦ ἐποιήσατε αὐτῷ, <span style="color:#b00e23">(17)</span> — ὡς ἐπολέµησεν
  ὁ πατήρ µου ὑπὲρ ὑµῶν καὶ ἔρριψεν τὴν ψυχὴν αὐτοῦ ἐξ ἐναντίας καὶ ἐξείλατο
  ὑµᾶς ἐκ χειρὸς Μαδιαµ, <span style="color:#b00e23">(18)</span> καὶ ὑµεῖς
  ἐπανέστητε ἐπὶ τὸν οἶκον τοῦ πατρός µου σήµερον καὶ ἀπεκτείνατε τοὺς υἱοὺς
  αὐτοῦ ἑβδοµήκοντα ἄνδρας ἐπὶ λίθον ἕνα καὶ ἐβασιλεύσατε τὸν Αβιµελεχ υἱὸν τῆς
  παιδίσκης αὐτοῦ ἐπὶ τοὺς ἄνδρας Σικιµων, ὅτι ἀδελφὸς ὑµῶν ἐστιν, —
  <span style="color:#b00e23">(19)</span> καὶ εἰ ἐν ἀληθείᾳ καὶ τελειότητι
  ἐποιήσατε µετὰ Ιεροβααλ καὶ τοῦ οἴκου αὐτοῦ τῇ ἡµέρᾳ ταύτῃ, εὐλογηθείητε
  ὑµεῖς καὶ εὐφρανθείητε ἐν Αβιµελεχ, καὶ εὐφρανθείη καὶ αὐτὸς ἐν ὑµῖν.
  <span style="color:#b00e23">(20)</span> καὶ εἰ µή, ἐξέλθοι πῦρ ἐξ Αβιµελεχ
  καὶ καταφάγοι τοὺς ἄνδρας Σικιµων καὶ τὸν οἶκον Μααλλων, καὶ εἰ µή, ἐξέλθοι
  πῦρ ἀπὸ ἀνδρῶν Σικιµων καὶ ἐκ τοῦ οἴκου Μααλλων καὶ καταφάγοι τὸν Αβιµελεχ. —
  <span style="color:#b00e23">(21)</span> καὶ ἀπέδρα Ιωαθαµ καὶ ἐπορεύθη ἐν ὁδῷ
  καὶ ἔφυγεν εἰς Ραρα καὶ κατῴκησεν ἐκεῖ ἀπὸ προσώπου Αβιµελεχ τοῦ ἀδελφοῦ
  αὐτοῦ. <span style="color:#b00e23">(22)</span> Καὶ ἦρξεν Αβιµελεχ ἐπὶ Ισραηλ
  τρία ἔτη. <span style="color:#b00e23">(23)</span> καὶ ἐξαπέστειλεν ὁ θεὸς
  πνεῦµα πονηρὸν ἀνὰ µέσον Αβιµελεχ καὶ ἀνὰ µέσον τῶν ἀνδρῶν Σικιµων, καὶ
  ἠθέτησαν οἱ ἄνδρες Σικιµων ἐν τῷ οἴκῳ Αβιµελεχ, <span style=
  "color:#b00e23">(24)</span> τοῦ ἐπαγαγεῖν τὴν ἀδικίαν τῶν ἑβδοµήκοντα υἱῶν
  Ιεροβααλ καὶ τὸ αἷµα αὐτῶν ἐπιθεῖναι ἐπὶ Αβιµελεχ τὸν ἀδελφὸν αὐτῶν τὸν
  ἀποκτείναντα αὐτοὺς καὶ ἐπὶ τοὺς ἄνδρας Σικιµων τοὺς κατισχύσαντας τὰς χεῖρας
  αὐτοῦ ὥστε ἀποκτεῖναι τοὺς ἀδελφοὺς αὐτοῦ. <span style=
  "color:#b00e23">(25)</span> καὶ ἔθεντο αὐτῷ οἱ ἄνδρες Σικιµων ἔνεδρα ἐπὶ τὰς
  κεφαλὰς τῶν ὀρέων καὶ ἀνήρπαζον πάντας τοὺς διαπορευοµένους ἐπ’ αὐτοὺς ἐν τῇ
  ὁδῷ· καὶ ἀπηíέλη τῷ Αβιµελεχ. <span style="color:#b00e23">(26)</span> καὶ
  ἦλθεν Γααλ υἱὸς Αβεδ καὶ οἱ ἀδελφοὶ αὐτοῦ εἰς Σικιµα, καὶ ἐπεποίθησαν ἐν αὐτῷ
  οἱ ἄνδρες Σικιµων. <span style="color:#b00e23">(27)</span> καὶ ἦλθον εἰς
  ἀγρὸν καὶ ἐτρύγησαν τοὺς ἀµπελῶνας αὐτῶν καὶ κατεπάτουν καὶ ἐποίησαν χοροὺς
  καὶ εἰσῆλθον εἰς οἶκον θεοῦ αὐτῶν καὶ ἔφαγον καὶ ἔπιον καὶ κατηρῶντο τὸν
  Αβιµελεχ. <span style="color:#b00e23">(28)</span> καὶ εἶπεν Γααλ υἱὸς Αβεδ Τί
  ἐστιν Αβιµελεχ, καὶ τίς ἐστιν ὁ υἱὸς Συχεµ, ὅτι δουλεύσοµεν αὐτῷ; οὐχ οὗτος
  υἱὸς Ιεροβααλ, καὶ Ζεβουλ ἐπίσκοπος αὐτοῦ δοῦλος αὐτοῦ σὺν τοῖς ἀνδράσιν
  Εµµωρ πατρὸς Συχεµ; καὶ τί ὅτι δουλεύσοµεν αὐτῷ ἡµεῖς; <span style=
  "color:#b00e23">(29)</span> καὶ τίς δῴη τὸν λαὸν τοῦτον ἐν χειρί µου; καὶ
  µεταστήσω τὸν Αβιµελεχ καὶ ἐρῶ τῷ Αβιµελεχ Πλήθυνον τὴν δύναµίν σου καὶ
  ἔξελθε. <span style="color:#b00e23">(30)</span> καὶ ἤκουσεν Ζεβουλ ὁ ἄρχων
  τῆς πόλεως τοὺς λόγους Γααλ υἱοῦ Αβεδ καὶ ἐθυµώθη ὀργῇ. <span style=
  "color:#b00e23">(31)</span> καὶ ἀπέστειλεν ἀíέλους πρὸς Αβιµελεχ µετὰ δώρων
  λέγων Ἰδοὺ Γααλ υἱὸς Αβεδ καὶ οἱ ἀδελφοὶ αὐτοῦ παραγεγόνασιν εἰς Σικιµα, καὶ
  οἵδε πολιορκοῦσιν τὴν πόλιν ἐπὶ σέ· <span style="color:#b00e23">(32)</span>
  καὶ νῦν ἀνάστηθι νυκτὸς σὺ καὶ ὁ λαὸς ὁ µετὰ σοῦ καὶ ἐνέδρευσον ἐν τῷ ἀγρῷ,
  <span style="color:#b00e23">(33)</span> καὶ ἔσται τὸ πρωὶ ἅµα τῷ ἀνατεῖλαι
  τὸν ἥλιον καὶ ὀρθρίσεις καὶ ἐκτενεῖς ἐπὶ τὴν πόλιν, καὶ ἰδοὺ αὐτὸς καὶ ὁ λαὸς
  ὁ µετ’ αὐτοῦ ἐκπορεύονται πρὸς σέ, καὶ ποιήσεις αὐτῷ καθάπερ ἐὰν εὕρῃ ἡ χείρ
  σου. <span style="color:#b00e23">(34)</span> καὶ ἀνέστη Αβιµελεχ καὶ πᾶς ὁ
  λαὸς ὁ µετ’ αὐτοῦ νυκτὸς καὶ ἐνήδρευσαν ἐπὶ Σικιµα τέσσαρας ἀρχάς.
  <span style="color:#b00e23">(35)</span> καὶ ἐγένετο πρωὶ καὶ ἐξῆλθεν Γααλ
  υἱὸς Αβεδ καὶ ἔστη πρὸς τῇ θύρᾳ τῆς πύλης τῆς πόλεως, καὶ ἀνέστη Αβιµελεχ καὶ
  ὁ λαὸς ὁ µετ’ αὐτοῦ ἐκ τῶν ἐνέδρων. <span style="color:#b00e23">(36)</span>
  καὶ εἶδεν Γααλ υἱὸς Αβεδ τὸν λαὸν καὶ εἶπεν πρὸς Ζεβουλ Ἰδοὺ λαὸς καταβαίνων
  ἀπὸ τῶν κορυφῶν τῶν ὀρέων. καὶ εἶπεν πρὸς αὐτὸν Ζεβουλ Τὴν σκιὰν τῶν ὀρέων σὺ
  ὁρᾷς ὡς ἄνδρας. <span style="color:#b00e23">(37)</span> καὶ προσέθετο ἔτι
  Γααλ τοῦ λαλῆσαι καὶ εἶπεν Ἰδοὺ λαὸς καταβαίνων κατὰ θάλασσαν ἀπὸ τοῦ ἐχόµενα
  τοῦ ὀµφαλοῦ τῆς γῆς, καὶ ἀρχὴ µία παραγίνεται ἀπὸ ὁδοῦ δρυὸς ἀποβλεπόντων.
  <span style="color:#b00e23">(38)</span> καὶ εἶπεν πρὸς αὐτὸν Ζεβουλ Ποῦ ἐστιν
  νῦν τὸ στόµα σου τὸ λέγον Τίς ἐστιν Αβιµελεχ, ὅτι δουλεύσοµεν αὐτῷ; οὐκ ἰδοὺ
  οὗτός ἐστιν ὁ λαός, ὃν ἐξουδένωσας; ἔξελθε νῦν καὶ πολέµει πρὸς αὐτόν.
  <span style="color:#b00e23">(39)</span> καὶ ἐξῆλθεν Γααλ ἀπὸ προσώπου τῶν
  ἀνδρῶν Σικιµων καὶ ἐπολέµησεν ἐν Αβιµελεχ. <span style=
  "color:#b00e23">(40)</span> καὶ κατεδίωξεν αὐτὸν Αβιµελεχ, καὶ ἔφυγεν ἀπὸ
  προσώπου αὐτοῦ· καὶ ἔπεσον τραυµατίαι πολλοὶ ἕως θυρῶν τῆς πόλεως.
  <span style="color:#b00e23">(41)</span> καὶ ἐκάθισεν Αβιµελεχ ἐν Αριµα· καὶ
  ἐξέβαλεν Ζεβουλ τὸν Γααλ καὶ τοὺς ἀδελφοὺς αὐτοῦ τοῦ µὴ οἰκεῖν ἐν Σικιµοις.
  <span style="color:#b00e23">(42)</span> καὶ ἐγενήθη τῇ ἐπαύριον καὶ ἐξῆλθεν ὁ
  λαὸς εἰς τὸ πεδίον, καὶ ἀπηíέλη τῷ Αβιµελεχ. <span style=
  "color:#b00e23">(43)</span> καὶ παρέλαβεν τὸν λαὸν καὶ διεῖλεν αὐτὸν τρεῖς
  ἀρχὰς καὶ ἐνήδρευσεν ἐν αὐτῷ· καὶ εἶδεν καὶ ἰδοὺ λαὸς ἐξῆλθεν ἐκ τῆς πόλεως,
  καὶ ἐπανέστη αὐτοῖς καὶ ἐπάταξεν αὐτούς. <span style=
  "color:#b00e23">(44)</span> καὶ Αβιµελεχ καὶ αἱ ἀρχαὶ αἱ µετ’ αὐτοῦ
  ἐξετάθησαν καὶ ἔστησαν παρὰ τὴν πύλην τῆς πόλεως, καὶ αἱ δύο ἀρχαὶ ἐξεχύθησαν
  ἐπὶ πάντας τοὺς ἐν τῷ ἀγρῷ, καὶ ἐπάταξεν αὐτούς. <span style=
  "color:#b00e23">(45)</span> καὶ Αβιµελεχ ἐπολέµει ἐν τῇ πόλει ὅλην τὴν ἡµέραν
  ἐκείνην, καὶ κατελάβοντο τὴν πόλιν, καὶ τὸν λαὸν τὸν ἐν αὐτῇ ἀνεῖλεν καὶ τὴν
  πόλιν καθεῖλεν καὶ ἔσπειρεν αὐτὴν ἅλας. <span style=
  "color:#b00e23">(46)</span> καὶ ἤκουσαν πάντες οἱ ἄνδρες πύργου Σικιµων καὶ
  εἰσῆλθον εἰς τὸ ὀχύρωµα οἴκου τοῦ Βααλ διαθήκης. <span style=
  "color:#b00e23">(47)</span> καὶ ἀπηíέλη τῷ Αβιµελεχ ὅτι συνήχθησαν πάντες οἱ
  ἄνδρες τοῦ πύργου Σικιµων. <span style="color:#b00e23">(48)</span> καὶ ἀνέβη
  Αβιµελεχ εἰς ὄρος Σελµων, αὐτὸς καὶ πᾶς ὁ λαὸς ὁ µετ’ αὐτοῦ, καὶ ἔλαβεν
  Αβιµελεχ ἀξίνην ἐν τῇ χειρὶ αὐτοῦ καὶ ἔκοψεν φορτίον ξύλων καὶ ἔλαβεν αὐτὸ
  καὶ ἐπέθηκεν ἐπὶ τοὺς ὤµους αὐτοῦ καὶ εἶπεν πρὸς τὸν λαὸν τὸν µετ’ αὐτοῦ Τί
  εἴδετέ µε ποιοῦντα, ταχέως ποιήσατε ὡς καὶ ἐγώ. <span style=
  "color:#b00e23">(49)</span> καὶ ἔκοψαν καὶ αὐτοὶ ἕκαστος φορτίον καὶ ἦραν καὶ
  ἐπορεύθησαν ὀπίσω Αβιµελεχ καὶ ἐπέθηκαν ἐπὶ τὸ ὀχύρωµα καὶ ἐνέπρησαν ἐπ’
  αὐτοὺς τὸ ὀχύρωµα ἐν πυρί, καὶ ἀπέθανον πάντες οἱ ἄνδρες πύργου Σικιµων ὡσεὶ
  χίλιοι ἄνδρες καὶ γυναῖκες. <span style="color:#b00e23">(50)</span> Καὶ
  ἐπορεύθη Αβιµελεχ εἰς Θεβες καὶ περιεκάθισεν ἐπ’ αὐτὴν καὶ προκατελάβετο
  αὐτήν. <span style="color:#b00e23">(51)</span> καὶ πύργος ἦν ὀχυρὸς ἐν µέσῳ
  τῆς πόλεως, καὶ ἔφυγον ἐκεῖ πάντες οἱ ἄνδρες καὶ αἱ γυναῖκες καὶ πάντες οἱ
  ἡγούµενοι τῆς πόλεως καὶ ἀπέκλεισαν ἐφ’ ἑαυτοὺς καὶ ἀνέβησαν ἐπὶ τὸ δῶµα τοῦ
  πύργου. <span style="color:#b00e23">(52)</span> καὶ ἦλθεν Αβιµελεχ ἕως τοῦ
  πύργου, καὶ ἐξεπολέµησαν αὐτόν· καὶ ἤíισεν Αβιµελεχ ἕως τῆς θύρας τοῦ πύργου
  ἐµπρῆσαι αὐτὸν ἐν πυρί. <span style="color:#b00e23">(53)</span> καὶ ἔρριψεν
  γυνὴ µία κλάσµα µύλου ἐπὶ τὴν κεφαλὴν Αβιµελεχ καὶ συνέθλασεν τὸ κρανίον
  αὐτοῦ. <span style="color:#b00e23">(54)</span> καὶ ἐβόησεν τὸ τάχος πρὸς τὸ
  παιδάριον τὸν αἴροντα τὰ σκεύη αὐτοῦ καὶ εἶπεν αὐτῷ Σπάσαι τὴν µάχαιράν σου
  καὶ θανάτωσόν µε, µήποτε εἴπωσιν Γυνὴ ἀπέκτεινεν αὐτόν. καὶ ἐξεκέντησεν αὐτὸν
  τὸ παιδάριον αὐτοῦ, καὶ ἀπέθανεν Αβιµελεχ. <span style=
  "color:#b00e23">(55)</span> καὶ εἶδεν ἀνὴρ Ισραηλ ὅτι ἀπέθανεν Αβιµελεχ, καὶ
  ἀπῆλθον ἀνὴρ εἰς τὸν τόπον αὐτοῦ. <span style="color:#b00e23">(56)</span> καὶ
  ἀπέστρεψεν ὁ θεὸς τὴν κακίαν Αβιµελεχ, ἣν ἐποίησεν τῷ πατρὶ αὐτοῦ ἀποκτεῖναι
  τοὺς ἑβδοµήκοντα ἀδελφοὺς αὐτοῦ. <span style="color:#b00e23">(57)</span> καὶ
  πᾶσαν κακίαν ἀνδρῶν Σικιµων ἐπέστρεψεν ὁ θεὸς εἰς τὴν κεφαλὴν αὐτῶν, καὶ
  ἐπῆλθεν ἐπ’ αὐτοὺς ἡ κατάρα Ιωαθαµ τοῦ υἱοῦ Ιεροβααλ.</p>

  <h3 id="judges10">10</h3>

  <p><span style="color:#b00e23">(1)</span> Καὶ ἀνέστη µετὰ Αβιµελεχ τοῦ σῶσαι
  τὸν Ισραηλ Θωλα υἱὸς Φουα υἱὸς πατραδέλφου αὐτοῦ ἀνὴρ Ισσαχαρ, καὶ αὐτὸς
  κατῴκει ἐν Σαµαρείᾳ ἐν ὄρει Εφραιµ. <span style="color:#b00e23">(2)</span>
  καὶ ἔκρινεν τὸν Ισραηλ εἴκοσι καὶ τρία ἔτη καὶ ἀπέθανεν καὶ ἐτάφη ἐν
  Σαµαρείᾳ. <span style="color:#b00e23">(3)</span> Καὶ ἀνέστη µετ’ αὐτὸν Ιαϊρ ὁ
  Γαλααδίτης καὶ ἔκρινεν τὸν Ισραηλ εἴκοσι καὶ δύο ἔτη. <span style=
  "color:#b00e23">(4)</span> καὶ ἐγένοντο αὐτῷ τριάκοντα καὶ δύο υἱοὶ
  ἐπιβεβηκότες ἐπὶ τριάκοντα καὶ δύο πώλους· καὶ τριάκοντα καὶ δύο πόλεις
  αὐτοῖς, καὶ ἐκάλεσεν αὐτὰς Ἐπαύλεις Ιαϊρ ἕως τῆς ἡµέρας ταύτης, αἵ εἰσιν ἐν
  τῇ γῇ Γαλααδ. <span style="color:#b00e23">(5)</span> καὶ ἀπέθανεν Ιαϊρ καὶ
  ἐτάφη ἐν Ραµµω. <span style="color:#b00e23">(6)</span> Καὶ προσέθεντο οἱ υἱοὶ
  Ισραηλ ποιῆσαι τὸ πονηρὸν ἔναντι κυρίου καὶ ἐλάτρευσαν ταῖς Βααλιµ καὶ ταῖς
  Ασταρωθ καὶ τοῖς θεοῖς Σιδῶνος καὶ τοῖς θεοῖς Μωαβ καὶ τοῖς θεοῖς υἱῶν Αµµων
  καὶ τοῖς θεοῖς τῶν ἀλλοφύλων καὶ ἐγκατέλιπον τὸν κύριον καὶ οὐκ ἐδούλευσαν
  αὐτῷ. <span style="color:#b00e23">(7)</span> καὶ ἐθυµώθη ὀργῇ κύριος ἐν τῷ
  Ισραηλ καὶ ἀπέδοτο αὐτοὺς ἐν χειρὶ ἀλλοφύλων καὶ ἐν χειρὶ υἱῶν Αµµων.
  <span style="color:#b00e23">(8)</span> καὶ ἐσάθρωσαν καὶ ἔθλασαν τοὺς υἱοὺς
  Ισραηλ ἐν τῷ ἐνιαυτῷ ἐκείνῳ ὀκτωκαίδεκα ἔτη, πάντας τοὺς υἱοὺς Ισραηλ ἐν τῷ
  πέραν τοῦ Ιορδάνου ἐν τῇ γῇ τοῦ Αµορραίου ἐν τῇ Γαλααδίτιδι. <span style=
  "color:#b00e23">(9)</span> καὶ διέβησαν οἱ υἱοὶ Αµµων τὸν Ιορδάνην
  ἐκπολεµῆσαι καὶ ἐν τῷ Ιουδα καὶ Βενιαµιν καὶ ἐν τῷ οἴκῳ Εφραιµ, καὶ ἐθλίβησαν
  οἱ υἱοὶ Ισραηλ σφόδρα. <span style="color:#b00e23">(10)</span> καὶ ἐκέκραξαν
  οἱ υἱοὶ Ισραηλ πρὸς κύριον λέγοντες Ἡµάρτοµέν σοι, ὅτι ἐγκατελίποµεν τὸν θεὸν
  ἡµῶν καὶ ἐλατρεύσαµεν ταῖς Βααλιµ. <span style="color:#b00e23">(11)</span>
  καὶ εἶπεν κύριος πρὸς τοὺς υἱοὺς Ισραηλ Οὐχὶ οἱ Αἰγύπτιοι καὶ οἱ Αµορραῖοι
  καὶ οἱ υἱοὶ Αµµων καὶ Μωαβ καὶ οἱ ἀλλόφυλοι <span style=
  "color:#b00e23">(12)</span> καὶ Σιδώνιοι καὶ Μαδιαµ καὶ Αµαληκ ἐξέθλιψαν
  ὑµᾶς; καὶ ἐκεκράξατε πρός µε, καὶ ἔσωσα ὑµᾶς ἐκ χειρὸς αὐτῶν. <span style=
  "color:#b00e23">(13)</span> καὶ ὑµεῖς ἐγκατελίπετέ µε καὶ ἐλατρεύσατε θεοῖς
  ἑτέροις· διὰ τοῦτο οὐ προσθήσω τοῦ σῶσαι ὑµᾶς. <span style=
  "color:#b00e23">(14)</span> βαδίζετε καὶ βοᾶτε πρὸς τοὺς θεούς, οὓς
  ἐξελέξασθε ἑαυτοῖς, καὶ αὐτοὶ σωσάτωσαν ὑµᾶς ἐν καιρῷ θλίψεως ὑµῶν.
  <span style="color:#b00e23">(15)</span> καὶ εἶπαν οἱ υἱοὶ Ισραηλ πρὸς κύριον
  Ἡµάρτοµεν, ποίησον σὺ ἡµῖν κατὰ πάντα, ὅσα ἂν ἀρέσκῃ ἐνώπιόν σου, πλήν,
  κύριε, ἐξελοῦ ἡµᾶς ἐν τῇ ἡµέρᾳ ταύτῃ. <span style="color:#b00e23">(16)</span>
  καὶ µετέστησαν τοὺς θεοὺς τοὺς ἀλλοτρίους ἐκ µέσου αὐτῶν καὶ ἐλάτρευσαν τῷ
  κυρίῳ· καὶ οὐκ εὐηρέστησεν ἐν τῷ λαῷ, καὶ ὠλιγοψύχησεν ἐν τῷ κόπῳ Ισραηλ.
  <span style="color:#b00e23">(17)</span> Καὶ ἀνέβησαν οἱ υἱοὶ Αµµων καὶ
  παρενέβαλον ἐν Γαλααδ, καὶ ἐξῆλθον οἱ υἱοὶ Ισραηλ καὶ παρενέβαλον ἐν τῇ
  Μασσηφα. <span style="color:#b00e23">(18)</span> καὶ εἶπον οἱ ἄρχοντες τοῦ
  λαοῦ Γαλααδ ἀνὴρ πρὸς τὸν πλησίον αὐτοῦ Τίς ἀνήρ, ὃς ἄρξεται πολεµῆσαι ἐν
  τοῖς υἱοῖς Αµµων; καὶ ἔσται εἰς κεφαλὴν πᾶσιν τοῖς κατοικοῦσιν Γαλααδ.</p>

  <h3 id="judges11">11</h3>

  <p><span style="color:#b00e23">(1)</span> Καὶ Ιεφθαε ὁ Γαλααδίτης δυνατὸς ἐν
  ἰσχύι· καὶ αὐτὸς ἦν υἱὸς γυναικὸς πόρνης, καὶ ἔτεκεν τῷ Γαλααδ τὸν Ιεφθαε.
  <span style="color:#b00e23">(2)</span> καὶ ἔτεκεν ἡ γυνὴ Γαλααδ αὐτῷ υἱούς·
  καὶ ἡδρύνθησαν οἱ υἱοὶ τῆς γυναικὸς καὶ ἐξέβαλον τὸν Ιεφθαε καὶ εἶπον αὐτῷ Οὐ
  κληρονοµήσεις ἐν τῷ οἴκῳ τοῦ πατρὸς ἡµῶν, ὅτι γυναικὸς υἱὸς ἑταίρας εἶ σύ.
  <span style="color:#b00e23">(3)</span> καὶ ἀπέδρα Ιεφθαε ἐκ προσώπου τῶν
  ἀδελφῶν αὐτοῦ καὶ κατῴκησεν ἐν γῇ Τωβ, καὶ συνελέγοντο πρὸς τὸν Ιεφθαε ἄνδρες
  λιτοὶ καὶ συνεξεπορεύοντο µετ’ αὐτοῦ. <span style="color:#b00e23">(4)</span>
  Καὶ ἐγένετο µεθ’ ἡµέρας καὶ ἐπολέµησαν οἱ υἱοὶ Αµµων µετὰ Ισραηλ.
  <span style="color:#b00e23">(5)</span> καὶ ἐγενήθη ἡνίκα ἐπολέµουν οἱ υἱοὶ
  Αµµων µετὰ Ισραηλ, καὶ ἐπορεύθησαν οἱ πρεσβύτεροι Γαλααδ παραλαβεῖν τὸν
  Ιεφθαε ἐν γῇ Τωβ <span style="color:#b00e23">(6)</span> καὶ εἶπαν πρὸς Ιεφθαε
  Δεῦρο καὶ ἔσῃ ἡµῖν εἰς ἡγούµενον, καὶ πολεµήσωµεν ἐν τοῖς υἱοῖς Αµµων.
  <span style="color:#b00e23">(7)</span> καὶ εἶπεν Ιεφθαε τοῖς πρεσβυτέροις
  Γαλααδ Οὐχ ὑµεῖς ἐµισήσατέ µε καὶ ἐξεβάλετέ µε ἐκ τοῦ οἴκου τοῦ πατρός µου
  καὶ ἐξαπεστείλατέ µε ἀφ’ ὑµῶν; καὶ τί ὅτι ἤλθατε πρός µε, ἡνίκα ἐθλίβητε;
  <span style="color:#b00e23">(8)</span> καὶ εἶπαν οἱ πρεσβύτεροι Γαλααδ πρὸς
  Ιεφθαε Οὐχ οὕτως· νῦν ἤλθοµεν πρὸς σέ, καὶ συµπορεύσῃ ἡµῖν, καὶ πολεµήσοµεν
  ἐν τοῖς υἱοῖς Αµµων· καὶ ἔσῃ ἡµῖν εἰς κεφαλήν, πᾶσιν τοῖς κατοικοῦσιν Γαλααδ.
  <span style="color:#b00e23">(9)</span> καὶ εἶπεν Ιεφθαε πρὸς τοὺς
  πρεσβυτέρους Γαλααδ Εἰ ἐπιστρέφετέ µε ὑµεῖς πολεµῆσαι ἐν τοῖς υἱοῖς Αµµων καὶ
  παραδῷ κύριος αὐτοὺς ἐνώπιον ἐµοῦ, ἐγὼ ὑµῖν ἔσοµαι εἰς κεφαλήν. <span style=
  "color:#b00e23">(10)</span> καὶ εἶπαν οἱ πρεσβύτεροι Γαλααδ πρὸς Ιεφθαε
  Κύριος ἔσται ὁ ἀκούων ἀνὰ µέσον ἡµῶν, εἰ µὴ κατὰ τὸ ῥῆµά σου οὕτως ποιήσοµεν.
  <span style="color:#b00e23">(11)</span> καὶ ἐπορεύθη Ιεφθαε µετὰ τῶν
  πρεσβυτέρων Γαλααδ, καὶ κατέστησαν αὐτὸν ἐπ’ αὐτῶν εἰς κεφαλὴν εἰς ἡγούµενον.
  καὶ ἐλάλησεν Ιεφθαε πάντας τοὺς λόγους αὐτοῦ ἐνώπιον κυρίου ἐν Μασσηφα.
  <span style="color:#b00e23">(12)</span> Καὶ ἀπέστειλεν Ιεφθαε ἀγγέλους πρὸς
  βασιλέα υἱῶν Αµµων λέγων Τί ἐµοὶ καὶ σοί, ὅτι ἥκεις πρός µε σὺ πολεµῆσαί µε
  ἐν τῇ γῇ µου; <span style="color:#b00e23">(13)</span> καὶ εἶπεν βασιλεὺς υἱῶν
  Αµµων πρὸς τοὺς ἀγγέλους Ιεφθαε Διότι ἔλαβεν Ισραηλ τὴν γῆν µου ἐν τῇ
  ἀναβάσει αὐτοῦ ἐξ Αἰγύπτου ἀπὸ Αρνων ἕως Ιαβοκ καὶ ἕως τοῦ Ιορδάνου· καὶ νῦν
  ἐπίστρεψον αὐτὰς µετ’ εἰρήνης. <span style="color:#b00e23">(14)</span> καὶ
  ἀπέστρεψαν οἱ ἄγγελοι πρὸς Ιεφθαε. καὶ ἀπέστειλεν Ιεφθαε ἀγγέλους πρὸς τὸν
  βασιλέα υἱῶν Αµµων <span style="color:#b00e23">(15)</span> λέγων Τάδε λέγει
  Ιεφθαε Οὐκ ἔλαβεν Ισραηλ τὴν γῆν Μωαβ καὶ τὴν γῆν υἱῶν Αµµων <span style=
  "color:#b00e23">(16)</span> ἐν τῇ ἀναβάσει αὐτῶν ἐξ Αἰγύπτου, ἀλλ’ ἐπορεύθη
  Ισραηλ ἐν τῇ ἐρήµῳ ἕως θαλάσσης ἐρυθρᾶς καὶ ἦλθεν ἕως Καδης. <span style=
  "color:#b00e23">(17)</span> καὶ ἐξαπέστειλεν Ισραηλ ἀγγέλους πρὸς βασιλέα
  Εδωµ λέγων Παρελεύσοµαι διὰ τῆς γῆς σου· καὶ οὐκ ἤκουσεν βασιλεὺς Εδωµ. καί
  γε πρὸς βασιλέα Μωαβ ἀπέστειλεν, καὶ οὐκ ἠθέλησεν. καὶ ἐκάθισεν Ισραηλ ἐν
  Καδης. <span style="color:#b00e23">(18)</span> καὶ διῆλθεν ἐν τῇ ἐρήµῳ καὶ
  ἐκύκλωσεν τὴν γῆν Εδωµ καὶ τὴν γῆν Μωαβ καὶ παρεγένετο κατ’ ἀνατολὰς ἡλίου
  τῆς γῆς Μωαβ καὶ παρενέβαλον ἐν τῷ πέραν Αρνων καὶ οὐκ εἰσῆλθον εἰς τὸ ὅριον
  Μωαβ, ὅτι Αρνων ἦν ὅριον Μωαβ. <span style="color:#b00e23">(19)</span> καὶ
  ἀπέστειλεν Ισραηλ ἀγγέλους πρὸς Σηων βασιλέα Εσεβων τὸν Αµορραῖον, καὶ εἶπεν
  αὐτῷ Ισραηλ Παρελεύσοµαι διὰ τῆς γῆς σου ἕως τοῦ τόπου µου. <span style=
  "color:#b00e23">(20)</span> καὶ οὐκ ἠθέλησεν Σηων διελθεῖν τὸν Ισραηλ διὰ τῶν
  ὁρίων αὐτοῦ· καὶ συνήγαγεν Σηων πάντα τὸν λαὸν αὐτοῦ καὶ παρενέβαλεν εἰς
  Ιασσα καὶ ἐπολέµησεν µετὰ Ισραηλ. <span style="color:#b00e23">(21)</span> καὶ
  παρέδωκεν κύριος ὁ θεὸς Ισραηλ τὸν Σηων καὶ πάντα τὸν λαὸν αὐτοῦ ἐν χειρὶ
  Ισραηλ, καὶ ἐπάταξεν αὐτούς· καὶ ἐκληρονόµησεν Ισραηλ πᾶσαν τὴν γῆν τοῦ
  Αµορραίου τοῦ κατοικοῦντος ἐν τῇ γῇ. <span style="color:#b00e23">(22)</span>
  καὶ ἐκληρονόµησεν πᾶν τὸ ὅριον τοῦ Αµορραίου ἀπὸ Αρνων καὶ ἕως τοῦ Ιαβοκ καὶ
  ἀπὸ τῆς ἐρήµου καὶ ἕως τοῦ Ιορδάνου. <span style="color:#b00e23">(23)</span>
  καὶ νῦν κύριος ὁ θεὸς Ισραηλ ἐξῆρεν τὸν Αµορραῖον ἐκ προσώπου τοῦ λαοῦ αὐτοῦ
  Ισραηλ, καὶ σὺ κληρονοµήσεις αὐτὸν ἐπὶ σοῦ; <span style=
  "color:#b00e23">(24)</span> οὐχὶ ὅσα κατεκληρονόµησέν σοι Χαµως ὁ θεός σου,
  αὐτὰ κληρονοµήσεις; καὶ πάντα, ὅσα κατεκληρονόµησεν κύριος ὁ θεὸς ἡµῶν ἀπὸ
  προσώπου ἡµῶν, αὐτὰ κληρονοµήσοµεν. <span style="color:#b00e23">(25)</span>
  καὶ νῦν µὴ κρείσσων εἶ σὺ τοῦ Βαλακ υἱοῦ Σεπφωρ βασιλέως Μωαβ; µὴ µάχῃ
  ἐµαχέσατο µετὰ Ισραηλ ἢ πολεµῶν ἐπολέµησεν αὐτοῖς; <span style=
  "color:#b00e23">(26)</span> ἐν τῷ οἴκῳ Ισραηλ ἐν Εσεβων καὶ ἐν ταῖς
  θυγατράσιν αὐτῆς καὶ ἐν Ιαζηρ καὶ ἐν ταῖς θυγατράσιν αὐτῆς καὶ ἐν πάσαις ταῖς
  πόλεσιν ταῖς παρὰ τὸν Ιορδάνην τριακόσια ἔτη τί ὅτι οὐκ ἐρρύσαντο αὐτοὺς ἐν
  τῷ καιρῷ ἐκείνῳ; <span style="color:#b00e23">(27)</span> καὶ ἐγὼ οὐχ ἥµαρτόν
  σοι, καὶ σὺ ποιεῖς µετ’ ἐµοῦ πονηρίαν τοῦ πολεµῆσαι ἐν ἐµοί· κρίναι κύριος ὁ
  κρίνων σήµερον ἀνὰ µέσον υἱῶν Ισραηλ καὶ ἀνὰ µέσον υἱῶν Αµµων. <span style=
  "color:#b00e23">(28)</span> καὶ οὐκ εἰσήκουσεν βασιλεὺς υἱῶν Αµµων καὶ οὐκ
  εἰσήκουσεν τῶν λόγων Ιεφθαε, ὧν ἀπέστειλεν πρὸς αὐτόν. <span style=
  "color:#b00e23">(29)</span> Καὶ ἐγενήθη ἐπὶ Ιεφθαε πνεῦµα κυρίου, καὶ διέβη
  τὴν γῆν Γαλααδ καὶ τὸν Μανασση καὶ διέβη τὴν σκοπιὰν Γαλααδ καὶ ἀπὸ σκοπιᾶς
  Γαλααδ εἰς τὸ πέραν υἱῶν Αµµων. <span style="color:#b00e23">(30)</span> καὶ
  ηὔξατο Ιεφθαε εὐχὴν τῷ κυρίῳ καὶ εἶπεν Ἐὰν παραδώσει παραδῷς µοι τοὺς υἱοὺς
  Αµµων ἐν χειρί µου, <span style="color:#b00e23">(31)</span> καὶ ἔσται ὃς ἂν
  ἐξέλθῃ ἐκ τῶν θυρῶν τοῦ οἴκου µου εἰς ἀπάντησίν µου ἐν τῷ ἐπιστρέψαι µε ἐν
  εἰρήνῃ ἀπὸ τῶν υἱῶν Αµµων, καὶ ἔσται τῷ κυρίῳ, καὶ ἀνοίσω αὐτὸν ὁλοκαύτωµα.
  <span style="color:#b00e23">(32)</span> καὶ διέβη Ιεφθαε πρὸς τοὺς υἱοὺς
  Αµµων τοῦ πολεµῆσαι πρὸς αὐτούς, καὶ παρέδωκεν αὐτοὺς κύριος ἐν χειρὶ αὐτοῦ.
  <span style="color:#b00e23">(33)</span> καὶ ἐπάταξεν αὐτοὺς ἀπὸ Αροηρ καὶ ἕως
  τοῦ ἐλθεῖν εἰς Σεµωιθ εἴκοσι πόλεις ἕως Αβελ ἀµπελώνων πληγὴν µεγάλην σφόδρα,
  καὶ ἐνετράπησαν οἱ υἱοὶ Αµµων ἀπὸ προσώπου υἱῶν Ισραηλ. <span style=
  "color:#b00e23">(34)</span> Καὶ ἦλθεν Ιεφθαε εἰς Μασσηφα εἰς τὸν οἶκον αὐτοῦ,
  καὶ ἰδοὺ ἡ θυγάτηρ αὐτοῦ ἐξεπορεύετο εἰς ἀπάντησιν αὐτοῦ ἐν τυµπάνοις καὶ
  χοροῖς· καὶ αὕτη µονογενὴς αὐτῷ ἀγαπητή, καὶ οὐκ ἔστιν αὐτῷ πλὴν αὐτῆς υἱὸς ἢ
  θυγάτηρ. <span style="color:#b00e23">(35)</span> καὶ ἐγενήθη ἡνίκα εἶδεν
  αὐτήν, καὶ διέρρηξεν τὰ ἱµάτια αὐτοῦ καὶ εἶπεν Οἴµµοι, θύγατέρ µου,
  ἐµπεποδοστάτηκάς µε, εἰς σκῶλον ἐγένου ἐν ὀφθαλµοῖς µου, ἐγὼ δὲ ἤνοιξα τὸ
  στόµα µου περὶ σοῦ πρὸς κύριον καὶ οὐ δυνήσοµαι ἀποστρέψαι. <span style=
  "color:#b00e23">(36)</span> καὶ εἶπεν πρὸς αὐτόν Πάτερ µου, εἰ ἐν ἐµοὶ
  ἤνοιξας τὸ στόµα σου πρὸς κύριον, ποίει µοι ὃν τρόπον ἐξῆλθεν ἐκ τοῦ στόµατός
  σου, ἀνθ’ ὧν ἐποίησέν σοι κύριος ἐκδικήσεις ἐκ τῶν ἐχθρῶν σου ἐκ τῶν υἱῶν
  Αµµων. <span style="color:#b00e23">(37)</span> καὶ εἶπεν πρὸς τὸν πατέρα
  αὐτῆς Καὶ ποίησόν µοι τὸ ῥῆµα τοῦτο· ἔασόν µε δύο µῆνας, καὶ πορεύσοµαι καὶ
  καταβήσοµαι ἐπὶ τὰ ὄρη καὶ κλαύσοµαι ἐπὶ τὰ παρθένιά µου, καὶ ἐγὼ καὶ αἱ
  συνεταιρίδες µου. <span style="color:#b00e23">(38)</span> καὶ εἶπεν Πορεύου·
  καὶ ἐξαπέστειλεν αὐτὴν δύο µῆνας. καὶ ἐπορεύθη, αὐτὴ καὶ αἱ συνεταιρίδες
  αὐτῆς, καὶ ἔκλαυσεν ἐπὶ τὰ παρθένια αὐτῆς ἐπὶ τὰ ὄρη. <span style=
  "color:#b00e23">(39)</span> καὶ ἐγένετο µετὰ τέλος δύο µηνῶν καὶ ἀνέκαµψεν
  πρὸς τὸν πατέρα αὐτῆς, καὶ ἐπετέλεσεν Ιεφθαε τὴν εὐχὴν αὐτοῦ, ἣν ηὔξατο· καὶ
  αὐτὴ οὐκ ἔγνω ἄνδρα. καὶ ἐγενήθη εἰς πρόσταγµα ἐν Ισραηλ· <span style=
  "color:#b00e23">(40)</span> ἐξ ἡµερῶν εἰς ἡµέρας συνεπορεύοντο αἱ θυγατέρες
  Ισραηλ θρηνεῖν τὴν θυγατέρα Ιεφθαε τοῦ Γαλααδίτου τέσσαρας ἡµέρας ἐν τῷ
  ἐνιαυτῷ.</p>

  <h3 id="judges12">12</h3>

  <p><span style="color:#b00e23">(1)</span> Καὶ συνήχθησαν οἱ υἱοὶ Εφραιµ καὶ
  ἦλθον εἰς Σεφινα καὶ εἶπον πρὸς Ιεφθαε Τί ὅτι ἐπορεύθης πολεµεῖν ἐν τοῖς
  υἱοῖς Αµµων καὶ ἡµᾶς οὐ κέκληκας πορευθῆναι µετὰ σοῦ; τὸν οἶκόν σου
  ἐµπρήσοµεν ἐν πυρί. <span style="color:#b00e23">(2)</span> καὶ εἶπεν πρὸς
  αὐτοὺς Ιεφθαε Ἀνὴρ ἀντιδικῶν ἤµην ἐγὼ καὶ ὁ λαός µου, καὶ οἱ υἱοὶ Αµµων
  ἐταπείνουν µε σφόδρα· καὶ ἐβόησα πρὸς ὑµᾶς, καὶ οὐκ ἐσώσατέ µε ἐκ χειρὸς
  αὐτῶν. <span style="color:#b00e23">(3)</span> καὶ εἶδον ὅτι οὐκ ἦν ὁ σῴζων,
  καὶ ἐθέµην τὴν ψυχήν µου ἐν τῇ χειρί µου καὶ διέβην πρὸς τοὺς υἱοὺς Αµµων,
  καὶ παρέδωκεν αὐτοὺς κύριος ἐν χειρί µου· καὶ ἵνα τί ἀνέβητε πρός µε τῇ ἡµέρᾳ
  ταύτῃ τοῦ πολεµεῖν ἐν ἐµοί; <span style="color:#b00e23">(4)</span> καὶ
  συνήθροισεν Ιεφθαε πάντας τοὺς ἄνδρας Γαλααδ καὶ ἐπολέµει τὸν Εφραιµ, καὶ
  ἐπάταξαν ἄνδρες Γαλααδ τὸν Εφραιµ, ὅτι εἶπαν Οἱ διασεσῳσµένοι τοῦ Εφραιµ
  ὑµεῖς, Γαλααδ ἐν µέσῳ Εφραιµ καὶ ἐν µέσῳ Μανασση. <span style=
  "color:#b00e23">(5)</span> καὶ προκατελάβοντο ἄνδρες Γαλααδ τὰς διαβάσεις τοῦ
  Ιορδάνου τοῦ Εφραιµ, καὶ ἐγενήθη ὅτι εἶπαν οἱ διασεσῳσµένοι τοῦ Εφραιµ
  Διαβῶµεν, καὶ εἶπαν αὐτοῖς οἱ ἄνδρες Γαλααδ Μὴ ὑµεῖς ἐκ τοῦ Εφραιµ; καὶ εἶπαν
  Οὔκ ἐσµεν. <span style="color:#b00e23">(6)</span> καὶ εἶπαν αὐτοῖς Εἴπατε δὴ
  Σύνθηµα· καὶ οὐ κατηύθυναν τοῦ λαλῆσαι οὕτως. καὶ ἐπελάβοντο αὐτῶν καὶ
  ἔσφαξαν αὐτοὺς ἐπὶ τὰς διαβάσεις τοῦ Ιορδάνου, καὶ ἔπεσαν ἐξ Εφραιµ ἐν τῷ
  καιρῷ ἐκείνῳ δύο τεσσαράκοντα χιλιάδες. <span style=
  "color:#b00e23">(7)</span> Καὶ ἔκρινεν Ιεφθαε τὸν Ισραηλ ἓξ ἔτη. καὶ ἀπέθανεν
  Ιεφθαε ὁ Γαλααδίτης καὶ ἐτάφη ἐν τῇ πόλει αὐτοῦ Γαλααδ. <span style=
  "color:#b00e23">(8)</span> Καὶ ἔκρινεν µετ’ αὐτὸν τὸν Ισραηλ Εσεβων ἐκ
  Βαιθλεεµ. <span style="color:#b00e23">(9)</span> καὶ ἐγένοντο αὐτῷ τριάκοντα
  υἱοὶ καὶ τριάκοντα θυγατέρες ἐξαπεσταλµέναι ἔξω, καὶ τριάκοντα γυναῖκας
  εἰσήγαγεν τοῖς υἱοῖς αὐτοῦ ἔξωθεν. καὶ ἔκρινεν τὸν Ισραηλ ἑπτὰ ἔτη.
  <span style="color:#b00e23">(10)</span> καὶ ἀπέθανεν Εσεβων καὶ ἐτάφη ἐν
  Βηθλεεµ. <span style="color:#b00e23">(11)</span> Καὶ ἔκρινεν µετ’ αὐτὸν τὸν
  Ισραηλ Αιλων ὁ Ζαβουλωνίτης. καὶ ἔκρινεν τὸν Ισραηλ δέκα ἔτη. <span style=
  "color:#b00e23">(12)</span> καὶ ἀπέθανεν Αιλων ὁ Ζαβουλωνίτης ἐν Αιλιµ, καὶ
  ἔθαψαν αὐτὸν ἐν γῇ Ζαβουλων. <span style="color:#b00e23">(13)</span> Καὶ
  ἔκρινεν µετ’ αὐτὸν τὸν Ισραηλ Λαβδων υἱὸς Σελληµ ὁ Φρααθωνίτης. <span style=
  "color:#b00e23">(14)</span> καὶ ἐγένοντο αὐτῷ τεσσαράκοντα υἱοὶ καὶ τριάκοντα
  υἱοὶ τῶν υἱῶν αὐτοῦ ἐπιβεβηκότες ἐπὶ ἑβδοµήκοντα πώλους. καὶ ἔκρινεν τὸν
  Ισραηλ ὀκτὼ ἔτη. <span style="color:#b00e23">(15)</span> καὶ ἀπέθανεν Λαβδων
  υἱὸς Σελληµ ὁ Φρααθωνίτης καὶ ἐτάφη ἐν Φρααθων ἐν γῇ Εφραιµ ἐν ὄρει
  Λανακ.</p>

  <h3 id="judges13">13</h3>

  <p><span style="color:#b00e23">(1)</span> Καὶ προσέθεντο οἱ υἱοὶ Ισραηλ
  ποιῆσαι τὸ πονηρὸν ἐναντίον κυρίου, καὶ παρέδωκεν αὐτοὺς κύριος ἐν χειρὶ
  ἀλλοφύλων τεσσαράκοντα ἔτη. <span style="color:#b00e23">(2)</span> Καὶ
  ἐγένετο ἀνὴρ ἐκ Σαραα ἐκ τῆς φυλῆς τοῦ Δαν, καὶ ὄνοµα αὐτῷ Μανωε, καὶ ἡ γυνὴ
  αὐτοῦ στεῖρα καὶ οὐκ ἔτικτεν. <span style="color:#b00e23">(3)</span> καὶ ὤφθη
  ἄíελος κυρίου πρὸς τὴν γυναῖκα καὶ εἶπεν πρὸς αὐτήν Ἰδοὺ δὴ σὺ στεῖρα καὶ οὐ
  τέτοκας· καὶ ἐν γαστρὶ ἕξεις καὶ τέξῃ υἱόν. <span style=
  "color:#b00e23">(4)</span> καὶ νῦν φύλαξαι καὶ µὴ πίῃς οἶνον καὶ σικερα καὶ
  µὴ φάγῃς πᾶν ἀκάθαρτον· <span style="color:#b00e23">(5)</span> ὅτι ἰδοὺ σὺ ἐν
  γαστρὶ ἕξεις καὶ τέξῃ υἱόν, καὶ οὐκ ἀναβήσεται σίδηρος ἐπὶ τὴν κεφαλὴν αὐτοῦ,
  ὅτι ἡγιασµένον ναζιραῖον ἔσται τῷ θεῷ τὸ παιδάριον ἐκ τῆς γαστρός, καὶ αὐτὸς
  ἄρξεται σῴζειν τὸν Ισραηλ ἐκ χειρὸς ἀλλοφύλων. <span style=
  "color:#b00e23">(6)</span> καὶ ἦλθεν ἡ γυνὴ καὶ εἶπεν τῷ ἀνδρὶ αὐτῆς λέγουσα
  ὅτι Ἄνθρωπος τοῦ θεοῦ ἦλθεν πρός µε, καὶ ἡ ὅρασις αὐτοῦ ὡς ὅρασις ἀíέλου τοῦ
  θεοῦ ἐπιφανὴς σφόδρα· καὶ ἠρώτων, πόθεν ἐστίν, καὶ τὸ ὄνοµα αὐτοῦ οὐκ
  ἀπήíειλέν µοι. <span style="color:#b00e23">(7)</span> καὶ εἶπέν µοι Ἰδοὺ σὺ
  ἐν γαστρὶ ἕξεις καὶ τέξῃ υἱόν· καὶ νῦν µὴ πίῃς οἶνον καὶ σικερα καὶ µὴ φάγῃς
  πᾶσαν ἀκαθαρσίαν, ὅτι ναζιραῖον θεοῦ ἔσται τὸ παιδάριον ἀπὸ τῆς γαστρὸς ἕως
  ἡµέρας θανάτου αὐτοῦ. <span style="color:#b00e23">(8)</span> καὶ ἐδεήθη Μανωε
  τοῦ κυρίου καὶ εἶπεν Ἐν ἐµοί, κύριε, ἄνθρωπος τοῦ θεοῦ, ὃν ἀπέστειλας πρὸς
  ἡµᾶς, ἐλθέτω δὴ πρὸς ἡµᾶς καὶ φωτισάτω ἡµᾶς τί ποιήσωµεν τῷ παιδαρίῳ τῷ
  τικτοµένῳ. <span style="color:#b00e23">(9)</span> καὶ ἐπήκουσεν ὁ θεὸς τῆς
  φωνῆς Μανωε, καὶ παρεγένετο ὁ ἄíελος τοῦ θεοῦ ἔτι πρὸς τὴν γυναῖκα αὐτῆς
  καθηµένης ἐν τῷ ἀγρῷ, καὶ Μανωε ὁ ἀνὴρ αὐτῆς οὐκ ἦν µετ’ αὐτῆς. <span style=
  "color:#b00e23">(10)</span> καὶ ἐτάχυνεν ἡ γυνὴ καὶ ἐξέδραµεν καὶ ἀπήíειλεν
  τῷ ἀνδρὶ αὐτῆς καὶ εἶπεν πρὸς αὐτόν Ἰδοὺ ὦπταί µοι ὁ ἀνὴρ ὁ ἐλθὼν πρός µε τῇ
  ἡµέρᾳ ἐκείνῃ. <span style="color:#b00e23">(11)</span> καὶ ἀνέστη Μανωε καὶ
  ἐπορεύθη ὀπίσω τῆς γυναικὸς αὐτοῦ πρὸς τὸν ἄνδρα καὶ εἶπεν αὐτῷ Εἰ σὺ εἶ ὁ
  ἀνὴρ ὁ λαλήσας πρὸς τὴν γυναῖκα; καὶ εἶπεν ὁ ἄíελος Ἐγώ. <span style=
  "color:#b00e23">(12)</span> καὶ εἶπεν Μανωε Νῦν δὴ ἐλθόντος τοῦ ῥήµατός σου
  τί ἔσται τὸ κρίµα τοῦ παιδαρίου καὶ τὰ ἔργα αὐτοῦ; <span style=
  "color:#b00e23">(13)</span> καὶ εἶπεν ὁ ἄíελος κυρίου πρὸς Μανωε Ἀπὸ πάντων,
  ὧν εἶπα πρὸς τὴν γυναῖκα, φυλαξάσθω· <span style="color:#b00e23">(14)</span>
  ἀπὸ πάντων, ὅσα ἐκπορεύεται ἐξ ἀµπέλου, οὐ φάγεται καὶ οἶνον καὶ σικερα µὴ
  πιέτω καὶ πᾶν ἀκάθαρτον µὴ φαγέτω· πάντα, ὅσα ἐνετειλάµην αὐτῇ, φυλαξάσθω.
  <span style="color:#b00e23">(15)</span> καὶ εἶπεν Μανωε πρὸς τὸν ἄíελον
  κυρίου Βιασώµεθα δή σε καὶ ποιήσοµεν ἐνώπιόν σου ἔριφον αἰγῶν. <span style=
  "color:#b00e23">(16)</span> καὶ εἶπεν ὁ ἄíελος κυρίου πρὸς Μανωε Ἐὰν βιάσῃ
  µε, οὐ φάγοµαι τῶν ἄρτων σου, καὶ ἐὰν ποιήσῃς ὁλοκαύτωµα, κυρίῳ ἀνοίσεις
  αὐτό· ὅτι οὐκ ἔγνω Μανωε ὅτι ἄíελος κυρίου ἐστίν. <span style=
  "color:#b00e23">(17)</span> καὶ εἶπεν Μανωε πρὸς τὸν ἄíελον κυρίου Τί ὄνοµά
  σοι, ἵνα, ὅταν ἔλθῃ τὸ ῥῆµά σου, δοξάσωµέν σε; <span style=
  "color:#b00e23">(18)</span> καὶ εἶπεν αὐτῷ ὁ ἄíελος κυρίου Ἵνα τί τοῦτο
  ἐρωτᾷς τὸ ὄνοµά µου; καὶ αὐτό ἐστιν θαυµαστόν. <span style=
  "color:#b00e23">(19)</span> καὶ ἔλαβεν Μανωε τὸν ἔριφον τῶν αἰγῶν καὶ τὴν
  θυσίαν καὶ ἀνήνεγκεν ἐπὶ τὴν πέτραν τῷ κυρίῳ, τῷ θαυµαστὰ ποιοῦντι κυρίῳ· καὶ
  Μανωε καὶ ἡ γυνὴ αὐτοῦ ἐθεώρουν. <span style="color:#b00e23">(20)</span> καὶ
  ἐγένετο ἐν τῷ ἀναβῆναι τὴν φλόγα ἐπάνωθεν τοῦ θυσιαστηρίου εἰς τὸν οὐρανὸν
  καὶ ἀνέβη ὁ ἄíελος κυρίου ἐν τῇ φλογί, καὶ Μανωε καὶ ἡ γυνὴ αὐτοῦ ἐθεώρουν
  καὶ ἔπεσον ἐπὶ πρόσωπον αὐτῶν ἐπὶ τὴν γῆν. <span style=
  "color:#b00e23">(21)</span> καὶ οὐ προσέθηκεν ἔτι ὁ ἄíελος κυρίου ὀφθῆναι
  πρὸς Μανωε καὶ πρὸς τὴν γυναῖκα αὐτοῦ· τότε ἔγνω Μανωε ὅτι ἄíελος κυρίου
  ἐστίν. <span style="color:#b00e23">(22)</span> καὶ εἶπεν Μανωε πρὸς τὴν
  γυναῖκα αὐτοῦ Θανάτῳ ἀποθανούµεθα, ὅτι θεὸν ἑωράκαµεν. <span style=
  "color:#b00e23">(23)</span> καὶ εἶπεν αὐτῷ ἡ γυνὴ αὐτοῦ Εἰ ἐβούλετο κύριος
  θανατῶσαι ἡµᾶς, οὐκ ἂν ἐδέξατο ἐκ τῶν χειρῶν ἡµῶν ὁλοκαύτωµα καὶ θυσίαν καὶ
  οὐκ ἂν ἐφώτισεν ἡµᾶς πάντα ταῦτα καὶ οὐκ ἂν ἀκουστὰ ἐποίησεν ἡµῖν ταῦτα.
  <span style="color:#b00e23">(24)</span> Καὶ ἔτεκεν ἡ γυνὴ υἱὸν καὶ ἐκάλεσεν
  τὸ ὄνοµα αὐτοῦ Σαµψων· καὶ ηὐλόγησεν αὐτὸν κύριος, καὶ ηὐξήθη τὸ παιδάριον.
  <span style="color:#b00e23">(25)</span> καὶ ἤρξατο πνεῦµα κυρίου
  συµπορεύεσθαι αὐτῷ ἐν παρεµβολῇ Δαν ἀνὰ µέσον Σαραα καὶ ἀνὰ µέσον Εσθαολ.</p>

  <h3 id="judges14">14</h3>

  <p><span style="color:#b00e23">(1)</span> Καὶ κατέβη Σαµψων εἰς Θαµναθα καὶ
  εἶδεν γυναῖκα ἐν Θαµναθα ἐκ τῶν θυγατέρων τῶν ἀλλοφύλων καὶ ἤρεσεν ἐνώπιον
  αὐτοῦ. <span style="color:#b00e23">(2)</span> καὶ ἀνέβη καὶ ἀπήíειλεν τῷ
  πατρὶ αὐτοῦ καὶ τῇ µητρὶ αὐτοῦ καὶ εἶπεν Γυναῖκα ἑώρακα ἐν Θαµναθα ἀπὸ τῶν
  θυγατέρων τῶν ἀλλοφύλων, καὶ νῦν λάβετέ µοι αὐτὴν εἰς γυναῖκα. <span style=
  "color:#b00e23">(3)</span> καὶ εἶπεν αὐτῷ ὁ πατὴρ αὐτοῦ καὶ ἡ µήτηρ αὐτοῦ Μὴ
  οὐκ ἔστιν ἀπὸ τῶν θυγατέρων τῶν ἀδελφῶν σου καὶ ἐν παντὶ τῷ λαῷ µου γυνή, ὅτι
  σὺ πορεύῃ λαβεῖν γυναῖκα ἐκ τῶν ἀλλοφύλων τῶν ἀπεριτµήτων; καὶ εἶπεν Σαµψων
  πρὸς τὸν πατέρα αὐτοῦ Ταύτην λαβέ µοι, ὅτι ἤρεσεν ἐν ὀφθαλµοῖς µου.
  <span style="color:#b00e23">(4)</span> καὶ ὁ πατὴρ αὐτοῦ καὶ ἡ µήτηρ αὐτοῦ
  οὐκ ἔγνωσαν ὅτι παρὰ κυρίου ἐστίν, ὅτι ἀνταπόδοµα αὐτὸς ἐκζητεῖ ἐκ τῶν
  ἀλλοφύλων· καὶ ἐν τῷ καιρῷ ἐκείνῳ ἀλλόφυλοι ἐκυρίευον τῶν υἱῶν Ισραηλ.
  <span style="color:#b00e23">(5)</span> καὶ κατέβη Σαµψων καὶ ὁ πατὴρ αὐτοῦ
  καὶ ἡ µήτηρ αὐτοῦ εἰς Θαµναθα. καὶ ἐξέκλινεν εἰς ἀµπελῶνα Θαµναθα, καὶ ἰδοὺ
  σκύµνος λεόντων ὠρυόµενος εἰς ἀπάντησιν αὐτοῦ· <span style=
  "color:#b00e23">(6)</span> καὶ κατηύθυνεν ἐπ’ αὐτὸν πνεῦµα κυρίου, καὶ
  διέσπασεν αὐτόν, ὡσεὶ διασπάσαι ἔριφον αἰγῶν, καὶ οὐδὲν ἦν ἐν τῇ χειρὶ αὐτοῦ.
  καὶ οὐκ ἀπήíειλεν τῷ πατρὶ αὐτοῦ οὐδὲ τῇ µητρὶ ἃ ἐποίησεν. <span style=
  "color:#b00e23">(7)</span> καὶ κατέβησαν καὶ ἐλάλησαν τῇ γυναικί, καὶ ἤρεσεν
  ἐνώπιον Σαµψων. <span style="color:#b00e23">(8)</span> καὶ ἐπέστρεψεν µεθ’
  ἡµέρας λαβεῖν αὐτὴν καὶ ἐξέκλινεν ἰδεῖν τὸ πτῶµα τοῦ λέοντος, καὶ ἰδοὺ
  συστροφὴ µελισσῶν ἐν τῷ στόµατι τοῦ λέοντος καὶ µέλι ἦν. <span style=
  "color:#b00e23">(9)</span> καὶ ἐξεῖλεν αὐτὸ εἰς τὸ στόµα αὐτοῦ καὶ ἐπορεύθη
  πορευόµενος καὶ ἔσθων· καὶ ἐπορεύθη πρὸς τὸν πατέρα αὐτοῦ καὶ πρὸς τὴν µητέρα
  αὐτοῦ καὶ ἔδωκεν αὐτοῖς, καὶ ἔφαγον· καὶ οὐκ ἀπήíειλεν αὐτοῖς ὅτι ἐκ τῆς
  ἕξεως τοῦ λέοντος ἐξεῖλεν τὸ µέλι. <span style="color:#b00e23">(10)</span>
  καὶ κατέβη ὁ πατὴρ αὐτοῦ πρὸς τὴν γυναῖκα· καὶ ἐποίησεν ἐκεῖ Σαµψων πότον
  ἡµέρας ἑπτά, ὅτι οὕτως ἐποίουν οἱ νεανίσκοι. <span style=
  "color:#b00e23">(11)</span> καὶ ἐγένετο ἐν τῷ φοβεῖσθαι αὐτοὺς αὐτὸν
  προσκατέστησαν αὐτῷ ἑταίρους τριάκοντα, καὶ ἦσαν µετ’ αὐτοῦ. <span style=
  "color:#b00e23">(12)</span> καὶ εἶπεν αὐτοῖς Σαµψων Προβαλῶ ὑµῖν πρόβληµα,
  καὶ ἐὰν ἀπαíείλητέ µοι τὸ πρόβληµα ἐν ταῖς ἑπτὰ ἡµέραις τοῦ πότου, δώσω ὑµῖν
  τριάκοντα σινδόνας καὶ τριάκοντα στολάς· <span style=
  "color:#b00e23">(13)</span> καὶ ἐὰν µὴ δυνασθῆτε ἀπαíεῖλαί µοι, καὶ δώσετε
  ὑµεῖς ἐµοὶ τριάκοντα σινδόνας καὶ τριάκοντα στολὰς ἱµατίων. καὶ εἶπαν αὐτῷ
  Προβαλοῦ τὸ πρόβληµά σου, καὶ ἀκουσόµεθα αὐτοῦ. <span style=
  "color:#b00e23">(14)</span> καὶ εἶπεν αὐτοῖς Ἐκ τοῦ ἔσθοντος ἐξῆλθεν βρῶσις,
  καὶ ἐξ ἰσχυροῦ ἐξῆλθεν γλυκύ. καὶ οὐκ ἠδυνάσθησαν ἀπαíεῖλαι τὸ πρόβληµα ἐπὶ
  τρεῖς ἡµέρας. <span style="color:#b00e23">(15)</span> καὶ ἐγένετο ἐν τῇ ἡµέρᾳ
  τῇ τετάρτῃ καὶ εἶπαν τῇ γυναικὶ Σαµψων Ἀπάτησον δὴ τὸν ἄνδρα σου καὶ
  ἀπαíειλάτω σοι τὸ πρόβληµα, µήποτε ἐµπυρίσωµέν σε καὶ τὸν οἶκον τοῦ πατρός
  σου ἐν πυρί· ἦ πτωχεῦσαι ἐκαλέσατε ἡµᾶς; <span style=
  "color:#b00e23">(16)</span> καὶ ἔκλαυσεν ἡ γυνὴ Σαµψων ἐπ’ αὐτὸν καὶ εἶπεν
  αὐτῷ Μεµίσηκάς µε καὶ οὐκ ἠγάπηκάς µε, ὅτι τὸ πρόβληµα, ὃ προεβάλου τοῖς
  υἱοῖς τοῦ λαοῦ µου, κἀµοὶ οὐκ ἀπήíειλας αὐτό. καὶ εἶπεν αὐτῇ Σαµψων Ἰδοὺ τῷ
  πατρί µου καὶ τῇ µητρί µου οὐκ ἀπήíειλα αὐτό, καὶ σοὶ ἀπαíελῶ; <span style=
  "color:#b00e23">(17)</span> καὶ ἔκλαυσεν ἐπ’ αὐτὸν ἐπὶ τὰς ἑπτὰ ἡµέρας, ἐν
  αἷς ἦν ἐν αὐταῖς ὁ πότος· καὶ ἐγένετο ἐν τῇ ἡµέρᾳ τῇ ἑβδόµῃ καὶ ἀπήíειλεν
  αὐτῇ, ὅτι παρηνώχλησεν αὐτόν· καὶ αὐτὴ ἀπήíειλεν τοῖς υἱοῖς τοῦ λαοῦ αὐτῆς.
  <span style="color:#b00e23">(18)</span> καὶ εἶπαν αὐτῷ οἱ ἄνδρες τῆς πόλεως
  ἐν τῇ ἡµέρᾳ τῇ ἑβδόµῃ πρὶν δῦναι τὸν ἥλιον Τί γλυκύτερον µέλιτος, καὶ τί
  ἰσχυρότερον λέοντος; καὶ εἶπεν αὐτοῖς Σαµψων Εἰ µὴ κατεδαµάσατέ µου τὴν
  δάµαλιν, οὐκ ἂν εὕρετε τὸ πρόβληµά µου. <span style=
  "color:#b00e23">(19)</span> καὶ κατεύθυνεν ἐπ’ αὐτὸν πνεῦµα κυρίου, καὶ
  κατέβη εἰς Ἀσκαλῶνα καὶ ἔπαισεν ἐκεῖθεν τριάκοντα ἄνδρας καὶ ἔλαβεν τὰς
  στολὰς αὐτῶν καὶ ἔδωκεν τοῖς ἀπαíείλασιν τὸ πρόβληµα. καὶ ἐθυµώθη ὀργῇ Σαµψων
  καὶ ἀνέβη εἰς τὸν οἶκον τοῦ πατρὸς αὐτοῦ. <span style=
  "color:#b00e23">(20)</span> καὶ συνῴκησεν ἡ γυνὴ Σαµψων τῷ νυµφαγωγῷ αὐτοῦ,
  ὃς ἦν ἑταῖρος αὐτοῦ.</p>

  <h3 id="judges15">15</h3>

  <p><span style="color:#b00e23">(1)</span> Καὶ ἐγένετο µεθ’ ἡµέρας ἐν ἡµέραις
  θερισµοῦ πυρῶν καὶ ἐπεσκέψατο Σαµψων τὴν γυναῖκα αὐτοῦ φέρων ἔριφον αἰγῶν καὶ
  εἶπεν Εἰσελεύσοµαι πρὸς τὴν γυναῖκά µου εἰς τὸν κοιτῶνα· καὶ οὐκ ἀφῆκεν αὐτὸν
  ὁ πατὴρ αὐτῆς εἰσελθεῖν πρὸς αὐτήν. <span style="color:#b00e23">(2)</span>
  καὶ εἶπεν ὁ πατὴρ αὐτῆς Εἴπας εἶπα ὅτι µισῶν ἐµίσησας αὐτήν, καὶ ἔδωκα αὐτὴν
  τῷ συνεταίρῳ σου· οὐκ ἰδοὺ ἡ ἀδελφὴ αὐτῆς ἡ νεωτέρα κρείσσων αὐτῆς ἐστιν;
  ἔστω δή σοι ἀντὶ αὐτῆς. <span style="color:#b00e23">(3)</span> καὶ εἶπεν αὐτῷ
  Σαµψων Ἀθῷός εἰµι τὸ ἅπαξ ἀπὸ τῶν ἀλλοφύλων, ὅτι ἐγὼ ποιῶ µεθ’ ὑµῶν κακά.
  <span style="color:#b00e23">(4)</span> καὶ ἐπορεύθη Σαµψων καὶ συνέλαβεν
  τριακοσίας ἀλώπεκας καὶ ἔλαβεν λαµπάδας καὶ συνέδησεν κέρκον πρὸς κέρκον καὶ
  ἔθηκεν λαµπάδα µίαν ἀνὰ µέσον τῶν δύο κέρκων ἐν τῷ µέσῳ· <span style=
  "color:#b00e23">(5)</span> καὶ ἐξῆψεν πῦρ ἐν ταῖς λαµπάσιν καὶ ἐξαπέστειλεν
  εἰς τὰ δράγµατα τῶν ἀλλοφύλων καὶ ἐνεπύρισεν τοὺς στάχυας καὶ τὰ
  προτεθερισµένα ἀπὸ στοιβῆς καὶ ἕως ἑστῶτος καὶ ἕως ἀµπελῶνος καὶ ἐλαίας.
  <span style="color:#b00e23">(6)</span> καὶ εἶπαν οἱ ἀλλόφυλοι Τίς ἐποίησεν
  ταῦτα; καὶ εἶπαν Σαµψων ὁ γαµβρὸς τοῦ Θαµναθαίου, ὅτι ἔλαβεν τὴν γυναῖκα
  αὐτοῦ καὶ ἔδωκεν αὐτὴν τῷ συνεταίρῳ αὐτοῦ· καὶ ἀνέβησαν οἱ ἀλλόφυλοι καὶ
  ἐνεπύρισαν τὴν οἰκίαν τοῦ πατρὸς αὐτῆς καὶ αὐτὴν καὶ τὸν πατέρα αὐτῆς ἐν
  πυρί. <span style="color:#b00e23">(7)</span> καὶ εἶπεν αὐτοῖς Σαµψων Ἐὰν
  ποιήσητε οὕτως, οὐκ εὐδοκήσω, ἀλλὰ τὴν ἐκδίκησίν µου ἐξ ἑνὸς καὶ ἑκάστου ὑµῶν
  ποιήσοµαι. <span style="color:#b00e23">(8)</span> καὶ ἐπάταξεν αὐτοὺς ἐπὶ
  µηρὸν πληγὴν µεγάλην· καὶ κατέβη καὶ κατῴκει παρὰ τῷ χειµάρρῳ ἐν τῷ σπηλαίῳ
  Ηταµ. <span style="color:#b00e23">(9)</span> Καὶ ἀνέβησαν οἱ ἀλλόφυλοι καὶ
  παρενεβάλοσαν ἐπὶ τὸν Ιουδαν καὶ ἐξερρίφησαν ἐν Λεχι. <span style=
  "color:#b00e23">(10)</span> καὶ εἶπαν αὐτοῖς πᾶς ἀνὴρ Ιουδα Ἵνα τί ἀνέβητε ἐφ’
   ἡµᾶς; καὶ εἶπαν οἱ ἀλλόφυλοι Δῆσαι τὸν Σαµψων καὶ ποιῆσαι αὐτῷ ὃν τρόπον
  ἐποίησεν ἡµῖν. <span style="color:#b00e23">(11)</span> καὶ κατέβησαν τρεῖς
  χιλιάδες ἀνδρῶν ἐξ Ιουδα ἐπὶ τὴν ὀπὴν τῆς πέτρας Ηταµ καὶ εἶπαν πρὸς Σαµψων
  Οὐκ οἶδας ὅτι ἄρχουσιν ἡµῶν οἱ ἀλλόφυλοι, καὶ ἵνα τί ταῦτα ἐποίησας ἡµῖν; καὶ
  εἶπεν αὐτοῖς Σαµψων Καθὼς ἐποίησαν ἡµῖν, οὕτως ἐποίησα αὐτοῖς. <span style=
  "color:#b00e23">(12)</span> καὶ εἶπαν αὐτῷ Τοῦ δῆσαί σε κατέβηµεν καὶ
  παραδοῦναί σε εἰς χεῖρας ἀλλοφύλων. καὶ εἶπεν αὐτοῖς Σαµψων Ὀµόσατέ µοι µὴ
  ἀποκτεῖναί µε ὑµεῖς καὶ παράδοτέ µε αὐτοῖς, µήποτε ἀπαντήσητε ὑµεῖς ἐν ἐµοί.
  <span style="color:#b00e23">(13)</span> καὶ ὤµοσαν αὐτῷ λέγοντες Οὐχί, ἀλλὰ
  δεσµῷ δήσοµέν σε καὶ παραδώσοµέν σε εἰς χεῖρας αὐτῶν, θανάτῳ δὲ οὐ
  θανατώσοµέν σε· καὶ ἔδησαν αὐτὸν δύο καλωδίοις καινοῖς καὶ ἀνήγαγον αὐτὸν ἐκ
  τῆς πέτρας. <span style="color:#b00e23">(14)</span> καὶ αὐτὸς ἦλθεν ἕως
  Σιαγόνος· καὶ οἱ ἀλλόφυλοι ἠλάλαξαν εἰς ἀπάντησιν αὐτοῦ καὶ ἔδραµον εἰς
  συνάντησιν αὐτοῦ· καὶ κατηύθυνεν ἐπ’ αὐτὸν πνεῦµα κυρίου, καὶ ἐγένοντο τὰ
  καλώδια τὰ ἐν τοῖς βραχίοσιν αὐτοῦ ὡσεὶ στιππύον, ἡνίκα ἂν ὀσφρανθῇ πυρός,
  καὶ διελύθησαν οἱ δεσµοὶ ἀπὸ τῶν βραχιόνων αὐτοῦ. <span style=
  "color:#b00e23">(15)</span> καὶ εὗρεν σιαγόνα ὄνου ἐρριµµένην ἐν τῇ ὁδῷ καὶ
  ἐξέτεινεν τὴν χεῖρα αὐτοῦ καὶ ἔλαβεν αὐτὴν καὶ ἐπάταξεν ἐν αὐτῇ χιλίους
  ἄνδρας. <span style="color:#b00e23">(16)</span> καὶ εἶπεν Σαµψων Ἐν σιαγόνι
  ὄνου ἐξαλείφων ἐξήλειψα αὐτούς, ὅτι ἐν σιαγόνι ὄνου ἐπάταξα χιλίους ἄνδρας.
  <span style="color:#b00e23">(17)</span> καὶ ἐγένετο ἡνίκα συνετέλεσεν λαλῶν,
  καὶ ἔρριψεν τὴν σιαγόνα ἀπὸ τῆς χειρὸς αὐτοῦ· καὶ ἐκάλεσεν τὸν τόπον ἐκεῖνον
  Ἀναίρεσις σιαγόνος. <span style="color:#b00e23">(18)</span> καὶ ἐδίψησεν
  σφόδρα· καὶ ἐβόησεν πρὸς κύριον καὶ εἶπεν Σὺ ἔδωκας ἐν χειρὶ τοῦ δούλου σου
  τὴν σωτηρίαν τὴν µεγάλην ταύτην, καὶ νῦν ἀποθανοῦµαι ἐν δίψει καὶ ἐµπεσοῦµαι
  ἐν χειρὶ τῶν ἀπεριτµήτων. <span style="color:#b00e23">(19)</span> καὶ ἤνοιξεν
  ὁ θεὸς τὸ τραῦµα τῆς σιαγόνος, καὶ ἐξῆλθεν ἐξ αὐτοῦ ὕδατα, καὶ ἔπιεν, καὶ
  ἐπέστρεψεν τὸ πνεῦµα αὐτοῦ ἐν αὐτῷ, καὶ ἀνέψυξεν. διὰ τοῦτο ἐκλήθη τὸ ὄνοµα
  αὐτῆς Πηγὴ ἐπίκλητος σιαγόνος ἕως τῆς ἡµέρας ταύτης. — <span style=
  "color:#b00e23">(20)</span> καὶ ἔκρινεν τὸν Ισραηλ ἐν ἡµέραις ἀλλοφύλων ἔτη
  εἴκοσι.</p>

  <h3 id="judges16">16</h3>

  <p><span style="color:#b00e23">(1)</span> Καὶ ἐπορεύθη Σαµψων ἐκεῖθεν εἰς
  Γάζαν· καὶ εἶδεν ἐκεῖ γυναῖκα πόρνην καὶ εἰσῆλθεν πρὸς αὐτήν. <span style=
  "color:#b00e23">(2)</span> καὶ ἀπηíέλη τοῖς Γαζαίοις λέγοντες Ἥκει Σαµψων
  ἐνταῦθα. καὶ ἐκύκλωσαν καὶ ἐνήδρευσαν αὐτὸν ὅλην τὴν νύκτα ἐπὶ τῆς πύλης τῆς
  πόλεως καὶ ἐκώφευσαν ὅλην τὴν νύκτα λέγοντες Ἕως φωτὸς πρωὶ µείνωµεν καὶ
  ἀποκτείνωµεν αὐτόν. <span style="color:#b00e23">(3)</span> καὶ ἐκοιµήθη
  Σαµψων ἕως τοῦ µεσονυκτίου· καὶ ἀνέστη περὶ τὸ µεσονύκτιον καὶ ἐπελάβετο τῶν
  θυρῶν τῆς πύλης τῆς πόλεως καὶ τῶν δύο σταθµῶν καὶ ἀνεβάστασεν αὐτὰς σὺν τῷ
  µοχλῷ καὶ ἐπέθηκεν ἐπὶ τῷ ὤµῳ αὐτοῦ καὶ ἀνήνεγκεν αὐτὰ ἐπὶ τὴν κορυφὴν τοῦ
  ὄρους, ὅ ἐστιν ἐπὶ πρόσωπον Χεβρων, καὶ ἔθηκεν αὐτὰ ἐκεῖ. <span style=
  "color:#b00e23">(4)</span> Καὶ ἐγένετο µετὰ ταῦτα καὶ ἠγάπησεν γυναῖκα ἐπὶ
  τοῦ χειµάρρου Σωρηχ, καὶ ὄνοµα αὐτῇ Δαλιλα. <span style=
  "color:#b00e23">(5)</span> καὶ ἀνέβησαν πρὸς αὐτὴν οἱ σατράπαι τῶν ἀλλοφύλων
  καὶ εἶπαν αὐτῇ Ἀπάτησον αὐτὸν καὶ ἰδὲ ἐν τίνι ἡ ἰσχὺς αὐτοῦ ἐστιν ἡ µεγάλη
  καὶ ἐν τίνι δυνησόµεθα πρὸς αὐτὸν καὶ δήσοµεν αὐτὸν ὥστε ταπεινῶσαι αὐτόν,
  καὶ ἡµεῖς δώσοµέν σοι ἀνὴρ χιλίους καὶ ἑκατὸν ἀργυρίου. <span style=
  "color:#b00e23">(6)</span> καὶ εἶπεν Δαλιλα πρὸς Σαµψων Ἀνάíειλόν µοι ἐν τίνι
  ἡ ἰσχύς σου ἡ µεγάλη καὶ ἐν τίνι δεθήσῃ τοῦ ταπεινωθῆναί σε. <span style=
  "color:#b00e23">(7)</span> καὶ εἶπεν πρὸς αὐτὴν Σαµψων Ἐὰν δήσωσίν µε ἐν ἑπτὰ
  νευραῖς ὑγραῖς µὴ ἠρηµωµέναις, καὶ ἀσθενήσω καὶ ἔσοµαι ὡς εἷς τῶν ἀνθρώπων.
  <span style="color:#b00e23">(8)</span> καὶ ἀνήνεγκαν αὐτῇ οἱ σατράπαι τῶν
  ἀλλοφύλων ἑπτὰ νευρὰς ὑγρὰς µὴ ἠρηµωµένας, καὶ ἔδησεν αὐτὸν ἐν αὐταῖς·
  <span style="color:#b00e23">(9)</span> καὶ τὸ ἔνεδρον αὐτοῦ ἐκάθητο ἐν τῷ
  ταµιείῳ· καὶ εἶπεν πρὸς αὐτόν Ἀλλόφυλοι ἐπὶ σέ, Σαµψων· καὶ διέρρηξεν τὰς
  νευράς, ὃν τρόπον διασπᾶται κλῶσµα τοῦ ἀποτινάγµατος ἐν τῷ ὀσφρανθῆναι πυρός·
  καὶ οὐκ ἐγνώσθη ἡ ἰσχὺς αὐτοῦ. <span style="color:#b00e23">(10)</span> καὶ
  εἶπεν Δαλιλα πρὸς Σαµψων Ἰδοὺ παρελογίσω µε καὶ ἐλάλησας πρός µε ψευδῆ· νῦν
  οὖν ἀνάíειλον δή µοι ἐν τίνι δεθήσῃ. <span style="color:#b00e23">(11)</span>
  καὶ εἶπεν πρὸς αὐτήν Ἐὰν δεσµῷ δήσωσίν µε ἐν ἑπτὰ καλωδίοις καινοῖς, ἐν οἷς
  οὐκ ἐγενήθη ἔργον, καὶ ἀσθενήσω καὶ ἔσοµαι ὡς εἷς τῶν ἀνθρώπων. <span style=
  "color:#b00e23">(12)</span> καὶ ἔλαβεν αὐτῷ Δαλιλα καλώδια καινὰ καὶ ἔδησεν
  αὐτὸν ἐν αὐτοῖς καὶ εἶπεν πρὸς αὐτόν Οἱ ἀλλόφυλοι ἐπὶ σέ, Σαµψων· καὶ τὸ
  ἔνεδρον ἐκάθητο ἐν τῷ ταµιείῳ· καὶ διέσπασεν αὐτὰ ἀπὸ τῶν βραχιόνων αὐτοῦ ὡς
  ῥάµµα. <span style="color:#b00e23">(13)</span> καὶ εἶπεν Δαλιλα πρὸς Σαµψων
  Ἕως νῦν παρελογίσω µε καὶ ἐλάλησας πρός µε ψευδῆ· ἀνάíειλον δή µοι ἐν τίνι
  δεθήσῃ. καὶ εἶπεν πρὸς αὐτήν Ἐὰν ὑφάνῃς τὰς ἑπτὰ σειρὰς τῆς κεφαλῆς µου µετὰ
  τοῦ διάσµατος καὶ ἐγκρούσῃς ἐν τῷ πασσάλῳ εἰς τὸν τοῖχον, καὶ ἔσοµαι ἀσθενὴς
  ὡς εἷς τῶν ἀνθρώπων. <span style="color:#b00e23">(14)</span> καὶ ἐκοίµισεν
  αὐτὸν Δαλιλα καὶ ἐδιάσατο τοὺς ἑπτὰ βοστρύχους τῆς κεφαλῆς αὐτοῦ µετὰ τῆς
  ἐκτάσεως καὶ κατέκρουσεν ἐν τοῖς πασσάλοις εἰς τὸν τοῖχον καὶ εἶπεν πρὸς
  αὐτόν Οἱ ἀλλόφυλοι ἐπὶ σέ, Σαµψων· καὶ ἐξηγέρθη ἐκ τοῦ ὕπνου αὐτοῦ καὶ
  ἐξέσπασεν τοὺς πασσάλους σὺν τῷ ὑφάσµατι ἐκ τοῦ τοίχου καὶ τὸ δίασµα, καὶ οὐκ
  ἐγνώσθη ἡ ἰσχὺς αὐτοῦ. <span style="color:#b00e23">(15)</span> καὶ εἶπεν πρὸς
  αὐτὸν Δαλιλα Πῶς ἐρεῖς Ἠγάπηκά σε, καὶ ἡ καρδία σου οὐκ ἔστιν µετ’ ἐµοῦ;
  τοῦτο τρίτον παρελογίσω µε καὶ οὐκ ἀπήíειλάς µοι ἐν τίνι ἡ ἰσχύς σου ἡ
  µεγάλη. <span style="color:#b00e23">(16)</span> καὶ ἐγένετο ὅτε κατειργάσατο
  αὐτὸν τοῖς λόγοις αὐτῆς ὅλην τὴν νύκτα καὶ παρηνώχλησεν αὐτόν, καὶ
  ὠλιγοψύχησεν ἕως εἰς θάνατον· <span style="color:#b00e23">(17)</span> καὶ
  ἀπήíειλεν αὐτῇ πάντα τὰ ἀπὸ καρδίας αὐτοῦ καὶ εἶπεν αὐτῇ Ξυρὸν οὐκ ἀναβήσεται
  ἐπὶ τὴν κεφαλήν µου, ὅτι ναζιραῖος θεοῦ ἐγώ εἰµι ἐκ κοιλίας µητρός µου, καὶ
  ἐὰν ξυρήσωµαι, ἀποστήσεται ἀπ’ ἐµοῦ ἡ ἰσχύς µου, καὶ ἀσθενήσω καὶ ἔσοµαι κατὰ
  πάντας τοὺς ἀνθρώπους. <span style="color:#b00e23">(18)</span> καὶ εἶδεν
  Δαλιλα ὅτι ἀνήíειλεν αὐτῇ πάντα τὰ ἀπὸ καρδίας αὐτοῦ, καὶ ἀπέστειλεν καὶ
  ἐκάλεσεν πάντας τοὺς σατράπας τῶν ἀλλοφύλων λέγουσα Ἀνάβητε τὸ ἅπαξ, ὅτι
  ἀνήíειλέν µοι πᾶσαν τὴν καρδίαν αὐτοῦ· καὶ ἀνέβησαν πρὸς αὐτὴν πᾶσαι αἱ
  σατραπίαι τῶν ἀλλοφύλων καὶ ἤνεγκαν τὸ ἀργύριον ἐν ταῖς χερσὶν αὐτῶν.
  <span style="color:#b00e23">(19)</span> καὶ ἐκοίµισεν αὐτὸν ἀνὰ µέσον τῶν
  γονάτων αὐτῆς· καὶ ἐκάλεσεν τὸν κουρέα, καὶ ἐξύρησεν τοὺς ἑπτὰ βοστρύχους τῆς
  κεφαλῆς αὐτοῦ· καὶ ἤρξατο ταπεινοῦσθαι, καὶ ἀπέστη ἡ ἰσχὺς αὐτοῦ ἀπ’ αὐτοῦ.
  <span style="color:#b00e23">(20)</span> καὶ εἶπεν αὐτῷ Δαλιλα Οἱ ἀλλόφυλοι
  ἐπὶ σέ, Σαµψων. καὶ ἐξηγέρθη ἐκ τοῦ ὕπνου αὐτοῦ καὶ εἶπεν Ἐξελεύσοµαι καὶ
  ποιήσω καθὼς ἀεὶ καὶ ἀποτινάξοµαι· καὶ αὐτὸς οὐκ ἔγνω ὅτι κύριος ἀπέστη ἀπ’
  αὐτοῦ. <span style="color:#b00e23">(21)</span> καὶ ἐπελάβοντο αὐτοῦ οἱ
  ἀλλόφυλοι καὶ ἐξώρυξαν τοὺς ὀφθαλµοὺς αὐτοῦ· καὶ κατήγαγον αὐτὸν εἰς Γάζαν
  καὶ ἔδησαν αὐτὸν ἐν πέδαις χαλκαῖς, καὶ ἦν ἀλήθων ἐν οἴκῳ τῆς φυλακῆς.
  <span style="color:#b00e23">(22)</span> Καὶ ἤρξατο ἡ θρὶξ τῆς κεφαλῆς αὐτοῦ
  ἀνατεῖλαι, ἡνίκα ἐξυρήθη. <span style="color:#b00e23">(23)</span> καὶ οἱ
  σατράπαι τῶν ἀλλοφύλων συνήχθησαν τοῦ θῦσαι θυσίαν µεγάλην Δαγων τῷ θεῷ αὐτῶν
  καὶ τοῦ εὐφρανθῆναι καὶ εἶπαν Παρέδωκεν ὁ θεὸς ἡµῶν ἐν χειρὶ ἡµῶν Σαµψων τὸν
  ἐχθρὸν ἡµῶν. <span style="color:#b00e23">(24)</span> καὶ εἶδεν αὐτὸν ὁ λαὸς
  καὶ ᾔνεσαν τοὺς θεοὺς αὐτῶν καὶ εἶπαν Παρέδωκεν ὁ θεὸς ἡµῶν τὸν ἐχθρὸν ἡµῶν
  ἐν χειρὶ ἡµῶν καὶ τὸν ἐξερηµοῦντα τὴν γῆν ἡµῶν, ὅστις ἐπλήθυνεν τοὺς
  τραυµατίας ἡµῶν. <span style="color:#b00e23">(25)</span> καὶ ἐγένετο ὅτε
  ἠγαθύνθη ἡ καρδία αὐτῶν, καὶ εἶπαν Καλέσατε τὸν Σαµψων ἐξ οἴκου φυλακῆς, καὶ
  παιξάτω ἐνώπιον ἡµῶν. καὶ ἐκάλεσαν τὸν Σαµψων ἐξ οἴκου τῆς φυλακῆς καὶ
  ἐνέπαιζον αὐτῷ καὶ ἔστησαν αὐτὸν ἀνὰ µέσον τῶν δύο στύλων. <span style=
  "color:#b00e23">(26)</span> καὶ εἶπεν Σαµψων πρὸς τὸ παιδάριον τὸν
  χειραγωγοῦντα αὐτόν Ἐπανάπαυσόν µε δὴ καὶ ποίησον ψηλαφῆσαί µε ἐπὶ τοὺς
  στύλους, ἐφ’ ὧν ὁ οἶκος ἐπεστήρικται ἐπ’ αὐτῶν, καὶ ἐπιστηρίσοµαι ἐπ’ αὐτούς·
  ὁ δὲ παῖς ἐποίησεν οὕτως. <span style="color:#b00e23">(27)</span> ὁ δὲ οἶκος
  ἦν πλήρης ἀνδρῶν καὶ γυναικῶν, καὶ ἐκεῖ πάντες οἱ σατράπαι τῶν ἀλλοφύλων, καὶ
  ἐπὶ τοῦ δώµατος ὡσεὶ τρισχίλιοι ἄνδρες καὶ γυναῖκες ἐµβλέποντες ἐµπαιζόµενον
  τὸν Σαµψων. <span style="color:#b00e23">(28)</span> καὶ ἐβόησεν Σαµψων πρὸς
  κύριον καὶ εἶπεν Κύριε κύριε, µνήσθητί µου καὶ ἐνίσχυσόν µε δὴ πλὴν ἔτι τὸ
  ἅπαξ τοῦτο, καὶ ἐκδικήσω ἐκδίκησιν µίαν ἀντὶ τῶν δύο ὀφθαλµῶν µου ἐκ τῶν
  ἀλλοφύλων. <span style="color:#b00e23">(29)</span> καὶ περιέλαβεν Σαµψων τοὺς
  δύο στύλους τοὺς µέσους, ἐφ’ ὧν ὁ οἶκος ἐπεστήρικτο ἐπ’ αὐτῶν, καὶ
  ἐπεστηρίσατο ἐπ’ αὐτοῖς, ἕνα ἐν τῇ δεξιᾷ αὐτοῦ καὶ ἕνα ἐν τῇ ἀριστερᾷ αὐτοῦ.
  <span style="color:#b00e23">(30)</span> καὶ εἶπεν Σαµψων Ἀποθανέτω ἡ ψυχή µου
  µετὰ τῶν ἀλλοφύλων· καὶ ἔκλινεν ἐν ἰσχύι, καὶ ἔπεσεν ὁ οἶκος ἐπὶ τοὺς
  σατράπας καὶ ἐπὶ πάντα τὸν λαὸν τὸν ἐν αὐτῷ· καὶ ἐγένοντο οἱ τεθνηκότες, οὓς
  ἐθανάτωσεν Σαµψων ἐν τῷ θανάτῳ αὐτοῦ, πλείους ὑπὲρ οὓς ἐθανάτωσεν ἐν τῇ ζωῇ
  αὐτοῦ. <span style="color:#b00e23">(31)</span> καὶ κατέβησαν οἱ ἀδελφοὶ αὐτοῦ
  καὶ πᾶς ὁ οἶκος τοῦ πατρὸς αὐτοῦ καὶ ἔλαβον αὐτὸν καὶ ἀνέβησαν καὶ ἔθαψαν
  αὐτὸν ἀνὰ µέσον Σαραα καὶ ἀνὰ µέσον Εσθαολ ἐν τῷ τάφῳ Μανωε τοῦ πατρὸς αὐτοῦ.
  καὶ αὐτὸς ἔκρινεν τὸν Ισραηλ εἴκοσι ἔτη.</p>

  <h3 id="judges17">17</h3>

  <p><span style="color:#b00e23">(1)</span> Καὶ ἐγένετο ἀνὴρ ἐξ ὄρους Εφραιµ,
  καὶ ὄνοµα αὐτῷ Μιχα. <span style="color:#b00e23">(2)</span> καὶ εἶπεν τῇ
  µητρὶ αὐτοῦ Χιλίους καὶ ἑκατὸν ἀργυρίου τοὺς ληµφθέντας σοι καὶ ἐξώρκισας καὶ
  εἶπας ἐν τοῖς ὠσίν µου, ἰδοὺ τὸ ἀργύριον παρ’ ἐµοί, ἐγὼ ἔλαβον αὐτό. καὶ
  εἶπεν ἡ µήτηρ αὐτοῦ Εὐλογηµένος ὁ υἱός µου τῷ κυρίῳ. <span style=
  "color:#b00e23">(3)</span> καὶ ἀπέδωκεν τοὺς χιλίους καὶ ἑκατὸν τοῦ ἀργυρίου
  τῇ µητρὶ αὐτοῦ, καὶ εἶπεν ἡ µήτηρ αὐτοῦ Ἁγιασµῷ ἡγίασα τὸ ἀργύριον τῷ κυρίῳ
  ἐκ τῆς χειρός µου κατὰ µόνας τοῦ ποιῆσαι γλυπτὸν καὶ χωνευτόν, καὶ νῦν
  ἐπιστρέψω αὐτά σοι καὶ ἀποδώσω σοι αὐτό. <span style=
  "color:#b00e23">(4)</span> καὶ ἀπέδωκεν τὸ ἀργύριον τῇ µητρὶ αὐτοῦ· καὶ
  ἔλαβεν ἡ µήτηρ αὐτοῦ διακοσίους τοῦ ἀργυρίου καὶ ἔδωκεν αὐτὸ τῷ χωνευτῇ, καὶ
  ἐποίησεν αὐτὸ γλυπτὸν καὶ χωνευτόν, καὶ ἐγένετο ἐν τῷ οἴκῳ Μιχα. <span style=
  "color:#b00e23">(5)</span> καὶ ὁ ἀνὴρ Μιχα, αὐτῷ οἶκος θεοῦ· καὶ ἐποίησεν
  εφουδ καὶ θεραφιν καὶ ἐνέπλησεν τὴν χεῖρα ἑνὸς τῶν υἱῶν αὐτοῦ, καὶ ἐγενήθη
  αὐτῷ εἰς ἱερέα. — <span style="color:#b00e23">(6)</span> ἐν ταῖς ἡµέραις
  ἐκείναις οὐκ ἦν βασιλεὺς ἐν Ισραηλ· ἀνὴρ τὸ ἀγαθὸν ἐν ὀφθαλµοῖς αὐτοῦ ἐποίει.
  <span style="color:#b00e23">(7)</span> Καὶ ἐγένετο παιδάριον ἐκ Βηθλεεµ δήµου
  Ιουδα ἐκ τῆς συíενείας Ιουδα, καὶ αὐτὸς Λευίτης, καὶ αὐτὸς παρῴκει ἐκεῖ.
  <span style="color:#b00e23">(8)</span> καὶ ἐπορεύθη ὁ ἀνὴρ ἐκ τῆς πόλεως
  Ιουδα ἐκ Βηθλεεµ παροικεῖν οὗ ἐὰν εὕρῃ, καὶ ἐγενήθη εἰς ὄρος Εφραιµ ἕως οἴκου
  Μιχα τοῦ ποιῆσαι τὴν ὁδὸν αὐτοῦ. <span style="color:#b00e23">(9)</span> καὶ
  εἶπεν αὐτῷ Μιχα Πόθεν ἔρχῃ; καὶ εἶπεν πρὸς αὐτόν Λευίτης ἐγώ εἰµι ἐκ Βηθλεεµ
  Ιουδα, καὶ ἐγὼ πορεύοµαι παροικεῖν οὗ ἐὰν εὕρω. <span style=
  "color:#b00e23">(10)</span> καὶ εἶπεν αὐτῷ Μιχα Κάθου µετ’ ἐµοῦ καὶ γενοῦ µοι
  εἰς πατέρα καὶ εἰς ἱερέα, καὶ ἐγὼ δώσω σοι δέκα ἀργυρίου εἰς ἡµέρας καὶ
  ζεῦγος ἱµατίων καὶ τὰ πρὸς τὸ ζῆν σου. καὶ ἐπορεύθη ὁ Λευίτης <span style=
  "color:#b00e23">(11)</span> καὶ ἤρξατο παροικεῖν παρὰ τῷ ἀνδρί, καὶ ἐγενήθη
  αὐτῷ τὸ παιδάριον ὡς εἷς τῶν υἱῶν αὐτοῦ. <span style=
  "color:#b00e23">(12)</span> καὶ ἐνέπλησεν Μιχα τὴν χεῖρα τοῦ Λευίτου, καὶ
  ἐγενήθη αὐτῷ τὸ παιδάριον εἰς ἱερέα καὶ ἦν ἐν τῷ οἴκῳ Μιχα. <span style=
  "color:#b00e23">(13)</span> καὶ εἶπεν Μιχα Νῦν ἔγνων ὅτι ἠγαθοποίησέν µε
  κύριος, ὅτι ἐγενήθη µοι ὁ Λευίτης εἰς ἱερέα.</p>

  <h3 id="judges18">18</h3>

  <p><span style="color:#b00e23">(1)</span> Ἐν ταῖς ἡµέραις ἐκείναις οὐκ ἦν
  βασιλεὺς ἐν Ισραηλ. καὶ ἐν ταῖς ἡµέραις ἐκείναις ἐζήτει ἡ φυλὴ τοῦ Δαν ἑαυτῇ
  κληρονοµίαν τοῦ κατοικεῖν, ὅτι οὐκ ἔπεσεν αὐτῇ ἕως τῶν ἡµερῶν ἐκείνων ἐν µέσῳ
  φυλῶν Ισραηλ κληρονοµία. <span style="color:#b00e23">(2)</span> καὶ
  ἐξαπέστειλαν οἱ υἱοὶ Δαν ἐκ τῶν συíενειῶν αὐτῶν πέντε ἄνδρας ἀπὸ µέρους αὐτῶν
  υἱοὺς δυνάµεως ἐκ Σαραα καὶ Εσθαολ τοῦ κατασκέψασθαι τὴν γῆν καὶ ἐξιχνιάσαι
  αὐτὴν καὶ εἶπαν πρὸς αὐτούς Πορεύεσθε καὶ ἐξεραυνήσατε τὴν γῆν. καὶ
  παρεγένοντο εἰς ὄρος Εφραιµ ἕως οἴκου Μιχα καὶ κατέπαυσαν ἐκεῖ. <span style=
  "color:#b00e23">(3)</span> αὐτῶν ὄντων παρὰ τῷ οἴκῳ Μιχα καὶ αὐτοὶ ἐπέγνωσαν
  τὴν φωνὴν τοῦ παιδαρίου τοῦ νεωτέρου τοῦ Λευίτου καὶ ἐξέκλιναν ἐκεῖ καὶ εἶπαν
  αὐτῷ Τίς ἤγαγέν σε ὧδε, καὶ τί ποιεῖς ἐνταῦθα, καὶ τί σοί ἐστιν ὧδε;
  <span style="color:#b00e23">(4)</span> καὶ εἶπεν πρὸς αὐτούς Οὕτως καὶ οὕτως
  ἐποίησέν µοι Μιχα καὶ ἐµισθώσατό µε, καὶ ἐγενήθην αὐτῷ εἰς ἱερέα.
  <span style="color:#b00e23">(5)</span> καὶ εἶπαν αὐτῷ Ἐπερώτησον δὴ ἐν τῷ
  θεῷ, καὶ γνωσόµεθα εἰ κατευοδοῖ ἡ ὁδὸς ἡµῶν, ἣν ἡµεῖς πορευόµεθα ἐπ’ αὐτήν.
  <span style="color:#b00e23">(6)</span> καὶ εἶπεν αὐτοῖς ὁ ἱερεύς Πορεύεσθε
  εἰς εἰρήνην· ἐνώπιον κυρίου ἡ ὁδὸς ὑµῶν, καθ’ ἣν ὑµεῖς πορεύεσθε ἐν αὐτῇ.
  <span style="color:#b00e23">(7)</span> καὶ ἐπορεύθησαν οἱ πέντε ἄνδρες καὶ
  παρεγένοντο εἰς Λαισα· καὶ εἶδον τὸν λαὸν τὸν κατοικοῦντα ἐν αὐτῇ καθήµενον
  ἐν ἐλπίδι κατὰ τὴν σύγκρισιν τῶν Σιδωνίων, ἡσυχάζοντας ἐν ἐλπίδι καὶ µὴ
  δυναµένους λαλῆσαι ῥῆµα, ὅτι µακράν εἰσιν ἀπὸ Σιδῶνος, καὶ λόγος οὐκ ἦν
  αὐτοῖς µετὰ Συρίας. <span style="color:#b00e23">(8)</span> καὶ παρεγένοντο οἱ
  πέντε ἄνδρες πρὸς τοὺς ἀδελφοὺς αὐτῶν εἰς Σαραα καὶ Εσθαολ, καὶ ἔλεγον αὐτοῖς
  οἱ ἀδελφοὶ αὐτῶν Τί ὑµεῖς κάθησθε; <span style="color:#b00e23">(9)</span> καὶ
  εἶπαν Ἀνάστητε καὶ ἀναβῶµεν ἐπ’ αὐτούς· ὅτι εἰσήλθαµεν καὶ ἐνεπεριεπατήσαµεν
  ἐν τῇ γῇ ἕως Λαισα καὶ εἴδοµεν τὸν λαὸν τὸν κατοικοῦντα ἐν αὐτῇ ἐν ἐλπίδι
  κατὰ τὸ σύγκριµα τῶν Σιδωνίων, καὶ µακρὰν ἀπέχοντες ἐκ Σιδῶνος, καὶ λόγος οὐκ
  ἦν αὐτοῖς µετὰ Συρίας· ἀλλὰ ἀνάστητε καὶ ἀναβῶµεν ἐπ’ αὐτούς, ὅτι εὑρήκαµεν
  τὴν γῆν καὶ ἰδοὺ ἀγαθὴ σφόδρα. καὶ ὑµεῖς σιωπᾶτε; µὴ ὀκνήσητε τοῦ πορευθῆναι
  τοῦ ἐλθεῖν καὶ κατακληρονοµῆσαι τὴν γῆν. <span style=
  "color:#b00e23">(10)</span> ἡνίκα ἂν εἰσέλθητε, ἥξετε πρὸς λαὸν πεποιθότα,
  καὶ ἡ γῆ εὐρύχωρος, ὅτι παρέδωκεν αὐτὴν ὁ θεὸς ἐν χειρὶ ὑµῶν, τόπος, οὗ οὐκ
  ἔστιν ἐκεῖ ὑστέρηµα παντὸς ῥήµατος, ὅσα ἐν τῇ γῇ. <span style=
  "color:#b00e23">(11)</span> Καὶ ἀπῆραν ἐκ συíενείας τοῦ Δαν ἐκ Σαραα καὶ
  Εσθαολ ἑξακόσιοι ἄνδρες περιεζωσµένοι σκεύη πολεµικά. <span style=
  "color:#b00e23">(12)</span> καὶ ἀνέβησαν καὶ παρενεβάλοσαν ἐν Καριαθιαριµ ἐν
  Ιουδα· διὰ τοῦτο ἐκλήθη τῷ τόπῳ ἐκείνῳ Παρεµβολὴ Δαν ἕως τῆς ἡµέρας ταύτης,
  ἰδοὺ κατόπισθεν Καριαθιαριµ. <span style="color:#b00e23">(13)</span> παρῆλθαν
  ἐκεῖθεν καὶ ἦλθαν ἕως τοῦ ὄρους Εφραιµ καὶ ἦλθον ἕως οἴκου Μιχα. <span style=
  "color:#b00e23">(14)</span> καὶ ἀπεκρίθησαν οἱ πέντε ἄνδρες οἱ πορευόµενοι
  κατασκέψασθαι τὴν γῆν καὶ εἶπαν πρὸς τοὺς ἀδελφοὺς αὐτῶν Εἰ οἴδατε ὅτι ἐν
  τοῖς οἴκοις τούτοις εφουδ καὶ θεραφιν καὶ γλυπτὸν καὶ χωνευτόν; καὶ νῦν γνῶτε
  τί ποιήσετε. <span style="color:#b00e23">(15)</span> καὶ ἐξέκλιναν ἐκεῖ καὶ
  εἰσήλθοσαν εἰς τὸν οἶκον τοῦ παιδαρίου τοῦ Λευίτου εἰς τὸν οἶκον Μιχα καὶ
  ἠσπάσαντο αὐτόν. <span style="color:#b00e23">(16)</span> καὶ οἱ ἑξακόσιοι
  ἄνδρες περιεζωσµένοι σκεύη πολεµικὰ ἐστηλωµένοι παρὰ τὴν θύραν τοῦ πυλῶνος,
  οἱ ἐκ τῶν υἱῶν Δαν. <span style="color:#b00e23">(17)</span> καὶ ἀνέβησαν οἱ
  πέντε ἄνδρες οἱ πορευόµενοι κατασκέψασθαι τὴν γῆν· ἐπελθόντες ἐκεῖ ἔλαβον τὸ
  γλυπτὸν καὶ τὸ εφουδ καὶ τὸ θεραφιν καὶ τὸ χωνευτόν, καὶ ὁ ἱερεὺς ἐστηλωµένος
  παρὰ τῇ θύρᾳ τοῦ πυλῶνος καὶ οἱ ἑξακόσιοι ἄνδρες οἱ περιεζωσµένοι σκεύη
  πολεµικά. <span style="color:#b00e23">(18)</span> καὶ οὗτοι εἰσῆλθον εἰς
  οἶκον Μιχα καὶ ἔλαβον τὸ γλυπτὸν καὶ τὸ εφουδ καὶ τὸ θεραφιν καὶ τὸ χωνευτόν.
  καὶ εἶπεν πρὸς αὐτοὺς ὁ ἱερεύς Τί ὑµεῖς ποιεῖτε; <span style=
  "color:#b00e23">(19)</span> καὶ εἶπαν πρὸς αὐτόν Κώφευσον, ἐπίθες τὴν χεῖρά
  σου ἐπὶ τὸ στόµα σου καὶ ἐλθὲ µεθ’ ἡµῶν, καὶ ἔσῃ ἡµῖν εἰς πατέρα καὶ εἰς
  ἱερέα· µὴ βέλτιον εἶναί σε ἱερέα οἴκου ἀνδρὸς ἑνὸς ἢ γίνεσθαί σε ἱερέα φυλῆς
  καὶ συíενείας ἐν Ισραηλ; <span style="color:#b00e23">(20)</span> καὶ ἠγαθύνθη
  ἡ καρδία τοῦ ἱερέως, καὶ ἔλαβεν τὸ εφουδ καὶ τὸ θεραφιν καὶ τὸ γλυπτὸν καὶ τὸ
  χωνευτὸν καὶ εἰσῆλθεν ἐν µέσῳ τοῦ λαοῦ. <span style=
  "color:#b00e23">(21)</span> καὶ ἐπέστρεψαν καὶ ἀπῆλθαν· καὶ ἔταξαν τὴν
  πανοικίαν καὶ τὴν κτῆσιν αὐτοῦ τὴν ἔνδοξον ἔµπροσθεν αὐτῶν. <span style=
  "color:#b00e23">(22)</span> αὐτῶν δὲ µεµακρυγκότων ἀπὸ τοῦ οἴκου Μιχα καὶ
  ἰδοὺ Μιχα καὶ οἱ ἄνδρες οἱ σὺν τῷ οἴκῳ µετὰ Μιχα ἔκραζον κατοπίσω υἱῶν Δαν.
  <span style="color:#b00e23">(23)</span> καὶ ἐπέστρεψαν οἱ υἱοὶ Δαν τὰ πρόσωπα
  αὐτῶν καὶ εἶπαν πρὸς Μιχα Τί ἐστίν σοι, ὅτι ἔκραξας; <span style=
  "color:#b00e23">(24)</span> καὶ εἶπεν Μιχα Ὅτι τὸ γλυπτόν µου, ὃ ἐποίησα
  ἐµαυτῷ, ἐλάβετε καὶ τὸν ἱερέα καὶ ἀπήλθατε· καὶ τί ἐµοὶ ἔτι; καὶ τί τοῦτο
  λέγετέ µοι Τί τοῦτο κράζεις; <span style="color:#b00e23">(25)</span> καὶ
  εἶπον πρὸς αὐτὸν οἱ υἱοὶ Δαν Μὴ ἀκουσθήτω δὴ ἡ φωνή σου µεθ’ ἡµῶν, µήποτε
  ἀπαντήσωσιν ὑµῖν ἄνδρες κατώδυνοι ψυχῇ, καὶ προσθήσεις τὴν ψυχήν σου καὶ τὴν
  ψυχὴν τοῦ οἴκου σου. <span style="color:#b00e23">(26)</span> καὶ ἐπορεύθησαν
  οἱ υἱοὶ Δαν εἰς τὴν ὁδὸν αὐτῶν· καὶ εἶδεν Μιχα ὅτι ἰσχυρότεροί εἰσιν αὐτοῦ,
  καὶ ἐξένευσεν καὶ ἀνέστρεψεν εἰς τὸν οἶκον αὐτοῦ. <span style=
  "color:#b00e23">(27)</span> Καὶ αὐτοὶ ἔλαβον ὅσα ἐποίησεν Μιχα, καὶ τὸν
  ἱερέα, ὃς ἦν αὐτῷ, καὶ ἦλθον ἕως Λαισα ἐπὶ λαὸν ἡσυχάζοντα καὶ πεποιθότα καὶ
  ἐπάταξαν αὐτοὺς ἐν στόµατι ῥοµφαίας καὶ τὴν πόλιν ἐνέπρησαν· <span style=
  "color:#b00e23">(28)</span> καὶ οὐκ ἔστιν ἐξαιρούµενος, ὅτι µακράν ἐστιν ἀπὸ
  Σιδωνίων, καὶ λόγος οὐκ ἔστιν αὐτοῖς µετὰ ἀνθρώπων, καὶ αὐτὴ ἐν κοιλάδι, ἥ
  ἐστιν τοῦ οἴκου Ροωβ. καὶ ᾠκοδόµησαν τὴν πόλιν καὶ κατῴκησαν ἐν αὐτῇ
  <span style="color:#b00e23">(29)</span> καὶ ἐκάλεσαν τὸ ὄνοµα τῆς πόλεως Δαν
  κατὰ τὸ ὄνοµα τοῦ πατρὸς αὐτῶν, ὃς ἐγενήθη τῷ Ισραηλ· καὶ ἦν Λαις ὄνοµα τῇ
  πόλει τὸ πρότερον. <span style="color:#b00e23">(30)</span> καὶ ἀνέστησαν
  ἑαυτοῖς οἱ υἱοὶ τοῦ Δαν τὸ γλυπτὸν Μιχα· καὶ Ιωναθαν υἱὸς Γηρσωµ υἱοῦ Μωυσῆ,
  αὐτὸς καὶ οἱ υἱοὶ αὐτοῦ ἦσαν ἱερεῖς τῇ φυλῇ Δαν ἕως τῆς ἡµέρας τῆς
  µετοικεσίας τῆς γῆς. <span style="color:#b00e23">(31)</span> καὶ ἔταξαν
  ἑαυτοῖς τὸ γλυπτὸν Μιχα, ὃ ἐποίησεν, πάσας τὰς ἡµέρας, ὅσας ἦν ὁ οἶκος τοῦ
  θεοῦ ἐν Σηλω. <span style="color:#b00e23">(19:1)</span> Καὶ ἐγένετο ἐν ταῖς
  ἡµέραις ἐκείναις καὶ βασιλεὺς οὐκ ἦν ἐν Ισραηλ.</p>

  <h3 id="judges19">19</h3>

  <p>καὶ ἐγένετο ἀνὴρ Λευίτης παροικῶν ἐν µηροῖς ὄρους Εφραιµ, καὶ ἔλαβεν ὁ
  ἀνὴρ ἑαυτῷ γυναῖκα παλλακὴν ἐκ Βηθλεεµ Ιουδα. <span style=
  "color:#b00e23">(2)</span> καὶ ὠργίσθη αὐτῷ ἡ παλλακὴ αὐτοῦ καὶ ἀπῆλθεν ἀπ’
  αὐτοῦ εἰς τὸν οἶκον τοῦ πατρὸς αὐτῆς εἰς Βηθλεεµ Ιουδα καὶ ἐγένετο ἐκεῖ
  ἡµέρας τετράµηνον. <span style="color:#b00e23">(3)</span> καὶ ἀνέστη ὁ ἀνὴρ
  αὐτῆς καὶ ἐπορεύθη κατόπισθεν αὐτῆς τοῦ λαλῆσαι ἐπὶ τὴν καρδίαν αὐτῆς τοῦ
  διαλλάξαι αὐτὴν ἑαυτῷ καὶ ἀπαγαγεῖν αὐτὴν πάλιν πρὸς αὐτόν, καὶ τὸ παιδάριον
  αὐτοῦ µετ’ αὐτοῦ καὶ ζεῦγος ὑποζυγίων· καὶ ἐπορεύθη ἕως οἴκου τοῦ πατρὸς
  αὐτῆς, καὶ εἶδεν αὐτὸν ὁ πατὴρ τῆς νεάνιδος καὶ παρῆν εἰς ἀπάντησιν αὐτοῦ.
  <span style="color:#b00e23">(4)</span> καὶ εἰσήγαγεν αὐτὸν ὁ γαµβρὸς αὐτοῦ ὁ
  πατὴρ τῆς νεάνιδος καὶ ἐκάθισεν µετ’ αὐτοῦ ἡµέρας τρεῖς, καὶ ἔφαγον καὶ ἔπιον
  καὶ ὕπνωσαν ἐκεῖ. <span style="color:#b00e23">(5)</span> καὶ ἐγενήθη τῇ ἡµέρᾳ
  τῇ τετάρτῃ καὶ ὤρθρισαν τὸ πρωί, καὶ ἀνέστη τοῦ ἀπελθεῖν· καὶ εἶπεν ὁ πατὴρ
  τῆς νεάνιδος πρὸς τὸν γαµβρὸν αὐτοῦ Στήρισον τὴν καρδίαν σου κλάσµατι ἄρτου,
  καὶ µετὰ τοῦτο πορεύεσθε. <span style="color:#b00e23">(6)</span> καὶ ἐκάθισαν
  καὶ ἔφαγον ἀµφότεροι ἐπὶ τὸ αὐτὸ καὶ ἔπιον· καὶ εἶπεν ὁ πατὴρ τῆς νεάνιδος
  πρὸς τὸν ἄνδρα Ἀρξάµενος αὐλίσθητι, καὶ ἀγαθυνθήτω ἡ καρδία σου. <span style=
  "color:#b00e23">(7)</span> καὶ ἀνέστη ὁ ἀνὴρ ἀπελθεῖν· καὶ ἐβιάσατο αὐτὸν ὁ
  γαµβρὸς αὐτοῦ, καὶ πάλιν ηὐλίσθη ἐκεῖ. <span style="color:#b00e23">(8)</span>
  καὶ ὤρθρισεν τὸ πρωὶ τῇ ἡµέρᾳ τῇ πέµπτῃ τοῦ ἀπελθεῖν· καὶ εἶπεν ὁ πατὴρ τῆς
  νεάνιδος Στήρισον τὴν καρδίαν σου ἄρτῳ καὶ στρατεύθητι, ἕως κλίνῃ ἡ ἡµέρα·
  καὶ ἔφαγον καὶ ἔπιον ἀµφότεροι. <span style="color:#b00e23">(9)</span> καὶ
  ἀνέστη ὁ ἀνὴρ τοῦ ἀπελθεῖν, αὐτὸς καὶ ἡ παλλακὴ αὐτοῦ καὶ τὸ παιδάριον αὐτοῦ·
  καὶ εἶπεν αὐτῷ ὁ γαµβρὸς αὐτοῦ ὁ πατὴρ τῆς νεάνιδος Ἰδοὺ δὴ εἰς ἑσπέραν
  κέκλικεν ἡ ἡµέρα· κατάλυσον ὧδε ἔτι σήµερον, καὶ ἀγαθυνθήτω ἡ καρδία σου, καὶ
  ὀρθριεῖτε αὔριον εἰς τὴν ὁδὸν ὑµῶν, καὶ ἀπελεύσῃ εἰς τὸ σκήνωµά σου.
  <span style="color:#b00e23">(10)</span> καὶ οὐκ ἠθέλησεν ὁ ἀνὴρ αὐλισθῆναι
  καὶ ἀνέστη καὶ ἀπῆλθεν, καὶ παρεγένοντο ἕως κατέναντι Ιεβους (αὕτη ἐστὶν
  Ιερουσαληµ), καὶ µετ’ αὐτοῦ ζεῦγος ὑποζυγίων ἐπισεσαγµένων, καὶ ἡ παλλακὴ
  αὐτοῦ µετ’ αὐτοῦ. <span style="color:#b00e23">(11)</span> ἔτι αὐτῶν ὄντων
  κατὰ Ιεβους καὶ ἡ ἡµέρα κεκλικυῖα σφόδρα· καὶ εἶπεν τὸ παιδάριον πρὸς τὸν
  κύριον αὐτοῦ Δεῦρο δὴ καὶ ἐκκλίνωµεν εἰς τὴν πόλιν τοῦ Ιεβουσαίου ταύτην καὶ
  αὐλισθῶµεν ἐν αὐτῇ. <span style="color:#b00e23">(12)</span> καὶ εἶπεν ὁ
  κύριος αὐτοῦ πρὸς αὐτόν Οὐ µὴ ἐκκλίνω εἰς πόλιν ἀλλοτρίου, ἣ οὐκ ἔστιν ἐκ τῶν
  υἱῶν Ισραηλ, καὶ παρελευσόµεθα ἕως Γαβαα. <span style=
  "color:#b00e23">(13)</span> καὶ εἶπεν τῷ παιδαρίῳ αὐτοῦ Δεῦρο καὶ εἰσέλθωµεν
  εἰς ἕνα τῶν τόπων καὶ αὐλισθῶµεν ἐν Γαβαα ἢ ἐν Ραµα. <span style=
  "color:#b00e23">(14)</span> καὶ παρῆλθον καὶ ἀπῆλθον· ἔδυ γὰρ ὁ ἥλιος ἐχόµενα
  τῆς Γαβαα, ἥ ἐστιν τοῦ Βενιαµιν. <span style="color:#b00e23">(15)</span> καὶ
  ἐξέκλιναν ἐκεῖ τοῦ εἰσελθεῖν καταλῦσαι ἐν Γαβαα· καὶ εἰσῆλθον καὶ ἐκάθισαν ἐν
  τῇ πλατείᾳ τῆς πόλεως, καὶ οὐκ ἔστιν ἀνὴρ ὁ συνάγων αὐτοὺς εἰς τὸν οἶκον
  καταλῦσαι. <span style="color:#b00e23">(16)</span> καὶ ἰδοὺ ἀνὴρ πρεσβύτης
  εἰσῆλθεν ἀπὸ τῶν ἔργων αὐτοῦ ἐκ τοῦ ἀγροῦ ἑσπέρας· καὶ ὁ ἀνὴρ ἐξ ὄρους
  Εφραιµ, καὶ αὐτὸς παρῴκει ἐν Γαβαα, καὶ οἱ ἄνδρες τοῦ τόπου υἱοὶ Βενιαµιν.
  <span style="color:#b00e23">(17)</span> καὶ ἀναβλέψας τοῖς ὀφθαλµοῖς εἶδεν
  τὸν ἄνδρα τὸν ὁδοιπόρον ἐν τῇ πλατείᾳ τῆς πόλεως· καὶ εἶπεν ὁ ἀνὴρ ὁ
  πρεσβύτης Ποῦ πορεύῃ καὶ πόθεν ἔρχῃ; <span style="color:#b00e23">(18)</span>
  καὶ εἶπεν πρὸς αὐτόν Διαβαίνοµεν ἡµεῖς ἐκ Βηθλεεµ τῆς Ιουδα ἕως µηρῶν ὄρους
  τοῦ Εφραιµ· ἐγὼ δὲ ἐκεῖθέν εἰµι καὶ ἐπορεύθην ἕως Βηθλεεµ Ιουδα, καὶ εἰς τὸν
  οἶκόν µου ἐγὼ ἀποτρέχω, καὶ οὐκ ἔστιν ἀνὴρ συνάγων µε εἰς τὴν οἰκίαν·
  <span style="color:#b00e23">(19)</span> καί γε ἄχυρα καὶ χορτάσµατα ὑπάρχει
  τοῖς ὄνοις ἡµῶν, καί γε ἄρτος καὶ οἶνος ὑπάρχει µοι καὶ τῇ δούλῃ σου καὶ τῷ
  παιδαρίῳ τοῖς δούλοις σου, οὐκ ἔστιν ὑστέρηµα παντὸς πράγµατος. <span style=
  "color:#b00e23">(20)</span> καὶ εἶπεν ὁ ἀνὴρ ὁ πρεσβύτης Εἰρήνη σοι, πλὴν πᾶν
  τὸ ὑστέρηµά σου ἐπ’ ἐµέ· πλὴν ἐν τῇ πλατείᾳ µὴ καταλύσῃς. <span style=
  "color:#b00e23">(21)</span> καὶ εἰσήγαγεν αὐτὸν εἰς τὴν οἰκίαν αὐτοῦ καὶ
  παρέβαλεν τοῖς ὑποζυγίοις αὐτοῦ, καὶ ἐνίψαντο τοὺς πόδας αὐτῶν καὶ ἔφαγον καὶ
  ἔπιον. <span style="color:#b00e23">(22)</span> αὐτῶν δὲ ἀγαθυνθέντων τῇ
  καρδίᾳ αὐτῶν καὶ ἰδοὺ οἱ ἄνδρες τῆς πόλεως υἱοὶ παρανόµων περιεκύκλωσαν τὴν
  οἰκίαν καὶ ἔκρουσαν τὴν θύραν καὶ εἶπαν πρὸς τὸν ἄνδρα τὸν κύριον τῆς οἰκίας
  τὸν πρεσβύτην λέγοντες Ἐξάγαγε τὸν ἄνδρα τὸν εἰσελθόντα εἰς τὴν οἰκίαν σου,
  ἵνα γνῶµεν αὐτόν. <span style="color:#b00e23">(23)</span> καὶ ἐξῆλθεν πρὸς
  αὐτοὺς ὁ ἀνὴρ ὁ κύριος τῆς οἰκίας καὶ εἶπεν πρὸς αὐτούς Μηδαµῶς, ἀδελφοί, µὴ
  πονηρεύσησθε δή· µετὰ τὸ εἰσεληλυθέναι τὸν ἄνδρα τοῦτον εἰς τὴν οἰκίαν µου µὴ
  ποιήσητε τὴν ἀφροσύνην ταύτην· <span style="color:#b00e23">(24)</span> ἰδοὺ ἡ
  θυγάτηρ µου ἡ παρθένος καὶ ἡ παλλακὴ αὐτοῦ, ἐξάξω δὴ αὐτάς, καὶ ταπεινώσατε
  αὐτὰς καὶ ποιήσατε αὐταῖς τὸ ἀγαθὸν ἐν ὀφθαλµοῖς ὑµῶν· καὶ τῷ ἀνδρὶ τούτῳ µὴ
  ποιήσητε τὸ ῥῆµα τῆς ἀφροσύνης ταύτης. <span style=
  "color:#b00e23">(25)</span> καὶ οὐκ ἠθέλησαν οἱ ἄνδρες ἀκοῦσαι αὐτοῦ. καὶ
  ἐπελάβετο ὁ ἀνὴρ τῆς παλλακῆς αὐτοῦ καὶ ἐξήγαγεν αὐτὴν πρὸς αὐτοὺς ἔξω, καὶ
  ἔγνωσαν αὐτὴν καὶ ἐνέπαιξαν αὐτῇ ὅλην τὴν νύκτα ἕως τὸ πρωί· καὶ ἐξαπέστειλαν
  αὐτὴν ἅµα τῷ ἀναβαίνειν τὸν ὄρθρον. <span style="color:#b00e23">(26)</span>
  καὶ ἦλθεν ἡ γυνὴ τὸ πρὸς πρωὶ καὶ ἔπεσεν παρὰ τὴν θύραν τοῦ πυλῶνος τοῦ οἴκου
  τοῦ ἀνδρός, οὗ ἦν ὁ κύριος αὐτῆς ἐκεῖ, ἕως οὗ διέφαυσεν. <span style=
  "color:#b00e23">(27)</span> καὶ ἀνέστη ὁ κύριος αὐτῆς τὸ πρωὶ καὶ ἤνοιξεν τὰς
  θύρας τοῦ οἴκου καὶ ἐξῆλθεν τοῦ ἀπελθεῖν τὴν ὁδὸν αὐτοῦ, καὶ ἰδοὺ ἡ γυνὴ ἡ
  παλλακὴ αὐτοῦ πεπτωκυῖα παρὰ τὴν θύραν, καὶ αἱ χεῖρες αὐτῆς ἐπὶ τὸ πρόθυρον.
  <span style="color:#b00e23">(28)</span> καὶ εἶπεν πρὸς αὐτήν Ἀνάστηθι καὶ
  ἀπέλθωµεν· καὶ οὐκ ἀπεκρίθη αὐτῷ, ἀλλὰ τεθνήκει. καὶ ἀνέλαβεν αὐτὴν ἐπὶ τὸ
  ὑποζύγιον καὶ ἀνέστη ὁ ἀνὴρ καὶ ἀπῆλθεν εἰς τὸν τόπον αὐτοῦ. <span style=
  "color:#b00e23">(29)</span> καὶ εἰσῆλθεν εἰς τὸν οἶκον αὐτοῦ καὶ ἔλαβεν τὴν
  µάχαιραν καὶ ἐπελάβετο τῆς παλλακῆς αὐτοῦ καὶ ἐµέλισεν αὐτὴν κατὰ τὰ ὀστᾶ
  αὐτῆς εἰς δώδεκα µερίδας καὶ ἐξαπέστειλεν αὐτὰς εἰς πάσας τὰς φυλὰς Ισραηλ.
  <span style="color:#b00e23">(30)</span> καὶ ἐγένετο πᾶς ὁ ὁρῶν ἔλεγεν Οὔτε
  ἐγενήθη οὔτε ὤφθη οὕτως ἀπὸ τῆς ἡµέρας ἀναβάσεως υἱῶν Ισραηλ ἐξ Αἰγύπτου ἕως
  τῆς ἡµέρας ταύτης. καὶ ἐνετείλατο τοῖς ἀνδράσιν, οἷς ἐξαπέστειλεν, λέγων Τάδε
  ἐρεῖτε πρὸς πάντα ἄνδρα Ισραηλ Εἰ γέγονεν κατὰ τὸ ῥῆµα τοῦτο ἀπὸ τῆς ἡµέρας
  ἀναβάσεως υἱῶν Ισραηλ ἐξ Αἰγύπτου ἕως τῆς ἡµέρας ταύτης; θέσθε δὴ ἑαυτοῖς
  βουλὴν περὶ αὐτῆς καὶ λαλήσατε.</p>

  <h3 id="judges20">20</h3>

  <p><span style="color:#b00e23">(1)</span> Καὶ ἐξῆλθον πάντες οἱ υἱοὶ Ισραηλ,
  καὶ ἐξεκκλησιάσθη πᾶσα ἡ συναγωγὴ ὡς ἀνὴρ εἷς ἀπὸ Δαν καὶ ἕως Βηρσαβεε καὶ γῆ
  Γαλααδ πρὸς κύριον εἰς Μασσηφα. <span style="color:#b00e23">(2)</span> καὶ
  ἔστη τὸ κλίµα παντὸς τοῦ λαοῦ, πᾶσαι αἱ φυλαὶ Ισραηλ, ἐν τῇ ἐκκλησίᾳ τοῦ λαοῦ
  τοῦ θεοῦ, τετρακόσιαι χιλιάδες ἀνδρῶν πεζῶν σπωµένων ῥοµφαίαν. <span style=
  "color:#b00e23">(3)</span> καὶ ἤκουσαν οἱ υἱοὶ Βενιαµιν ὅτι ἀνέβησαν οἱ υἱοὶ
  Ισραηλ πρὸς κύριον εἰς Μασσηφα. καὶ εἶπαν οἱ υἱοὶ Ισραηλ Λαλήσατε ποῦ ἐγένετο
  ἡ κακία αὕτη. <span style="color:#b00e23">(4)</span> καὶ ἀπεκρίθη ὁ ἀνὴρ ὁ
  Λευίτης ὁ ἀνὴρ τῆς γυναικὸς τῆς πεφονευµένης καὶ εἶπεν Εἰς Γαβαα τῆς Βενιαµιν
  ἦλθον ἐγὼ καὶ ἡ παλλακή µου καταλῦσαι. <span style="color:#b00e23">(5)</span>
  καὶ ἀνέστησαν ἐπ’ ἐµὲ οἱ ἄνδρες οἱ παρὰ τῆς Γαβαα καὶ περιεκύκλωσαν ἐπ’ ἐµὲ
  τὴν οἰκίαν νυκτὸς καὶ ἐµὲ ἠθέλησαν ἀποκτεῖναι καὶ τὴν παλλακήν µου
  ἐταπείνωσαν καὶ ἐνέπαιξαν αὐτῇ καὶ ἀπέθανεν. <span style=
  "color:#b00e23">(6)</span> καὶ ἐπελαβόµην τῆς παλλακῆς µου καὶ ἐµέλισα αὐτὴν
  καὶ ἐξαπέστειλα ἐν παντὶ ὁρίῳ κληρονοµίας Ισραηλ, ὅτι ἐποίησαν ἀφροσύνην ἐν
  τῷ Ισραηλ. <span style="color:#b00e23">(7)</span> ἰδοὺ πάντες ὑµεῖς, οἱ υἱοὶ
  Ισραηλ, δότε ἑαυτοῖς λόγον καὶ βουλήν. <span style="color:#b00e23">(8)</span>
  καὶ ἀνέστη πᾶς ὁ λαὸς ὡς ἀνὴρ εἷς λέγων Οὐκ εἰσελευσόµεθα ἀνὴρ εἰς τὸ σκήνωµα
  αὐτοῦ καὶ οὐκ ἐκκλινοῦµεν ἀνὴρ εἰς τὸν οἶκον αὐτοῦ. <span style=
  "color:#b00e23">(9)</span> καὶ νῦν τοῦτο τὸ ῥῆµα, ὃ ποιήσοµεν τῇ Γαβαα·
  ἀναβησόµεθα ἐπ’ αὐτὴν ἐν κλήρῳ <span style="color:#b00e23">(10)</span> καὶ
  ληµψόµεθα δέκα ἄνδρας τοῖς ἑκατὸν καὶ ἑκατὸν τοῖς χιλίοις καὶ χιλίους τοῖς
  µυρίοις λαβεῖν ἐπισιτισµὸν τῷ λαῷ τοῖς εἰσπορευοµένοις ἐπιτελέσαι τῇ Γαβαα
  τοῦ Βενιαµιν κατὰ πᾶσαν τὴν ἀφροσύνην, ἣν ἐποίησαν ἐν Ισραηλ. <span style=
  "color:#b00e23">(11)</span> καὶ συνήχθη πᾶς ἀνὴρ Ισραηλ ἐκ τῶν πόλεων ὡς ἀνὴρ
  εἷς ἐρχόµενοι. <span style="color:#b00e23">(12)</span> Καὶ ἐξαπέστειλαν αἱ
  φυλαὶ Ισραηλ ἄνδρας ἐν πάσῃ φυλῇ Βενιαµιν λέγοντες Τίς ἡ κακία αὕτη ἡ
  γενοµένη ἐν ὑµῖν; <span style="color:#b00e23">(13)</span> καὶ νῦν δότε τοὺς
  ἄνδρας τοὺς ἀσεβεῖς τοὺς ἐν Γαβαα τοὺς υἱοὺς Βελιαλ, καὶ θανατώσοµεν αὐτοὺς
  καὶ ἐξαροῦµεν κακίαν ἐξ Ισραηλ. καὶ οὐκ ἠθέλησαν οἱ υἱοὶ Βενιαµιν εἰσακοῦσαι
  τῆς φωνῆς τῶν ἀδελφῶν αὐτῶν τῶν υἱῶν Ισραηλ. <span style=
  "color:#b00e23">(14)</span> καὶ συνήχθησαν οἱ υἱοὶ Βενιαµιν ἐκ τῶν πόλεων
  αὐτῶν εἰς Γαβαα ἐξελθεῖν τοῦ πολεµῆσαι µετὰ υἱῶν Ισραηλ. <span style=
  "color:#b00e23">(15)</span> καὶ ἐπεσκέπησαν οἱ υἱοὶ Βενιαµιν ἐν τῇ ἡµέρᾳ
  ἐκείνῃ ἐκ τῶν πόλεων εἴκοσι καὶ πέντε χιλιάδες ἀνδρῶν σπωµένων ῥοµφαίαν χωρὶς
  τῶν κατοικούντων τὴν Γαβαα· οὗτοι ἐπεσκέπησαν ἑπτακόσιοι ἄνδρες νεανίσκοι
  ἐκλεκτοὶ <span style="color:#b00e23">(16)</span> ἀµφοτεροδέξιοι· πάντες οὗτοι
  σφενδονῆται βάλλοντες λίθους πρὸς τὴν τρίχα καὶ οὐ διαµαρτάνοντες.
  <span style="color:#b00e23">(17)</span> καὶ πᾶς ἀνὴρ Ισραηλ ἐπεσκέπησαν χωρὶς
  τῶν υἱῶν Βενιαµιν τετρακόσιαι χιλιάδες ἀνδρῶν σπωµένων ῥοµφαίαν· πάντες οὗτοι
  ἄνδρες πολεµισταί. <span style="color:#b00e23">(18)</span> καὶ ἀνέστησαν καὶ
  ἀνέβησαν εἰς Βαιθηλ καὶ ἐπηρώτησαν ἐν τῷ θεῷ καὶ εἶπαν οἱ υἱοὶ Ισραηλ Τίς
  ἀναβήσεται ἡµῖν ἀφηγούµενος πολεµῆσαι µετὰ Βενιαµιν; καὶ εἶπεν κύριος Ιουδας
  ἀναβήσεται ἀφηγούµενος. <span style="color:#b00e23">(19)</span> καὶ ἀνέστησαν
  οἱ υἱοὶ Ισραηλ καὶ παρενέβαλον ἐπὶ τὴν Γαβαα. <span style=
  "color:#b00e23">(20)</span> καὶ ἐξῆλθεν πᾶς ἀνὴρ Ισραηλ εἰς πόλεµον µετὰ
  Βενιαµιν, καὶ παρετάξαντο µετ’ αὐτῶν εἰς πόλεµον ἀνὴρ Ισραηλ πρὸς τὴν Γαβαα.
  <span style="color:#b00e23">(21)</span> καὶ ἐξῆλθον οἱ υἱοὶ Βενιαµιν ἐκ τῆς
  πόλεως καὶ διέφθειραν ἐν Ισραηλ ἐν τῇ ἡµέρᾳ ἐκείνῃ δύο καὶ εἴκοσι χιλιάδας
  ἀνδρῶν ἐπὶ τὴν γῆν. <span style="color:#b00e23">(22)</span> καὶ ἐνίσχυσεν
  ἀνὴρ Ισραηλ καὶ προσέθεντο παρατάξασθαι πόλεµον ἐν τῷ τόπῳ, ᾧ παρετάξαντο
  ἐκεῖ ἐν τῇ ἡµέρᾳ τῇ πρώτῃ. <span style="color:#b00e23">(23)</span> καὶ
  ἀνέβησαν οἱ υἱοὶ Ισραηλ καὶ ἔκλαυσαν ἐνώπιον κυρίου ἕως ἑσπέρας καὶ
  ἐπηρώτησαν ἐν κυρίῳ λέγοντες Εἰ προσθῶ προσεíίσαι εἰς πόλεµον µετὰ Βενιαµιν
  τοῦ ἀδελφοῦ µου; καὶ εἶπεν κύριος Ἀνάβητε πρὸς αὐτόν. <span style=
  "color:#b00e23">(24)</span> Καὶ προσήλθοσαν οἱ υἱοὶ Ισραηλ πρὸς Βενιαµιν ἐν
  τῇ ἡµέρᾳ τῇ δευτέρᾳ. <span style="color:#b00e23">(25)</span> καὶ ἐξῆλθεν
  Βενιαµιν εἰς ἀπάντησιν αὐτῶν ἐκ τῆς Γαβαα ἐν τῇ ἡµέρᾳ τῇ δευτέρᾳ καὶ
  διέφθειρεν ἐκ τοῦ λαοῦ ὀκτωκαίδεκα χιλιάδας ἀνδρῶν ἐπὶ τὴν γῆν· πάντες οὗτοι
  ἐσπασµένοι ῥοµφαίαν. <span style="color:#b00e23">(26)</span> καὶ ἀνέβησαν
  πάντες οἱ υἱοὶ Ισραηλ καὶ πᾶς ὁ λαὸς καὶ ἤλθοσαν εἰς Βαιθηλ καὶ ἔκλαυσαν
  ἔναντι κυρίου καὶ ἐνήστευσαν ἐν τῇ ἡµέρᾳ ἐκείνῃ καὶ ἀνήνεγκαν ὁλοκαυτώµατα
  σωτηρίου ἔναντι κυρίου, <span style="color:#b00e23">(27)</span> καὶ
  ἐπηρώτησαν οἱ υἱοὶ Ισραηλ ἐν κυρίῳ· καὶ ἐκεῖ ἡ κιβωτὸς διαθήκης κυρίου ἐν
  ταῖς ἡµέραις ἐκείναις, <span style="color:#b00e23">(28)</span> καὶ Φινεες
  υἱὸς Ελεαζαρ υἱοῦ Ααρων παρεστηκὼς ἐνώπιον αὐτῆς ἐν ταῖς ἡµέραις ἐκείναις
  λέγων Εἰ προσθῶ ἔτι ἐξελθεῖν εἰς πόλεµον µετὰ υἱῶν Βενιαµιν τοῦ ἀδελφοῦ µου ἢ
  κοπάσω; καὶ εἶπεν κύριος Ἀνάβητε, ὅτι αὔριον παραδώσω αὐτὸν ἐν χειρί σου.
  <span style="color:#b00e23">(29)</span> Καὶ ἔθηκαν οἱ υἱοὶ Ισραηλ ἔνεδρα ἐν
  τῇ Γαβαα κύκλῳ. <span style="color:#b00e23">(30)</span> καὶ ἔταξεν Ισραηλ
  πρὸς τὸν Βενιαµιν ἐν τῇ ἡµέρᾳ τῇ τρίτῃ καὶ παρετάξαντο πρὸς Γαβαα καθὼς ἅπαξ
  καὶ ἅπαξ. <span style="color:#b00e23">(31)</span> καὶ ἐξῆλθον οἱ υἱοὶ
  Βενιαµιν εἰς ἀπάντησιν τοῦ λαοῦ καὶ ἐξειλκύσθησαν ἐκ τῆς πόλεως καὶ ἤρξαντο
  τύπτειν ἐκ τοῦ λαοῦ καθὼς ἅπαξ καὶ ἅπαξ ἐν ταῖς ὁδοῖς, ἥ ἐστιν µία
  ἀναβαίνουσα εἰς Βαιθηλ καὶ µία ἀναβαίνουσα εἰς Γαβαα ἐν τῷ ἀγρῷ, ὡσεὶ
  τριάκοντα ἄνδρας ἐν τῷ Ισραηλ. <span style="color:#b00e23">(32)</span> καὶ
  εἶπαν οἱ υἱοὶ Βενιαµιν Προσκόπτουσιν ἐνώπιον ἡµῶν καθὼς ἔµπροσθεν. καὶ οἱ
  υἱοὶ Ισραηλ εἶπαν Φύγωµεν καὶ ἐκσπάσωµεν αὐτοὺς ἐκ τῆς πόλεως εἰς τὰς ὁδούς.
  <span style="color:#b00e23">(33)</span> καὶ πᾶς ἀνὴρ Ισραηλ ἀνέστη ἐκ τοῦ
  τόπου αὐτοῦ καὶ παρετάξαντο ἐν Βααλθαµαρ, καὶ τὸ ἔνεδρον Ισραηλ ἐπάλαιεν ἐκ
  τοῦ τόπου αὐτοῦ ἀπὸ δυσµῶν τῆς Γαβαα. <span style="color:#b00e23">(34)</span>
  καὶ παρεγένοντο ἐξ ἐναντίας τῆς Γαβαα δέκα χιλιάδες ἀνδρῶν ἐκλεκτῶν ἐκ παντὸς
  Ισραηλ, καὶ ὁ πόλεµος ἐβαρύνθη· καὶ αὐτοὶ οὐκ ἔγνωσαν ὅτι ἀφῆπται αὐτῶν ἡ
  κακία. <span style="color:#b00e23">(35)</span> καὶ ἐτρόπωσεν κύριος τὸν
  Βενιαµιν κατὰ πρόσωπον Ισραηλ, καὶ διέφθειραν οἱ υἱοὶ Ισραηλ ἐν τῷ Βενιαµιν
  ἐν τῇ ἡµέρᾳ ἐκείνῃ εἴκοσι καὶ πέντε χιλιάδας καὶ ἑκατὸν ἄνδρας· πάντες οὗτοι
  σπώµενοι ῥοµφαίαν. <span style="color:#b00e23">(36)</span> καὶ εἶδεν Βενιαµιν
  ὅτι τετρόπωται· καὶ ἔδωκεν ἀνὴρ Ισραηλ τῷ Βενιαµιν τόπον, ὅτι ἤλπισαν ἐπὶ τὸ
  ἔνεδρον, ὃ ἔταξαν πρὸς τὴν Γαβαα. <span style="color:#b00e23">(37)</span> καὶ
  τὸ ἔνεδρον ὥρµησεν καὶ ἐξεχύθησαν πρὸς τὴν Γαβαα, καὶ ἐπορεύθη τὸ ἔνεδρον καὶ
  ἐπάταξαν ὅλην τὴν πόλιν ἐν στόµατι ῥοµφαίας. <span style=
  "color:#b00e23">(38)</span> καὶ ἡ συνταγὴ ἦν ἀνδρὶ Ισραηλ πρὸς τὸ ἔνεδρον τοῦ
  ἀνενέγκαι αὐτοὺς πυρσὸν τοῦ καπνοῦ τῆς πόλεως. <span style=
  "color:#b00e23">(39)</span> καὶ ἀνέστρεψαν ἀνὴρ Ισραηλ ἐν τῷ πολέµῳ, καὶ
  Βενιαµιν ἦρκται τοῦ τύπτειν τραυµατίας ἐν τῷ ἀνδρὶ Ισραηλ ὡσεὶ τριάκοντα
  ἄνδρας, ὅτι εἶπαν Πλὴν τροπούµενος τροποῦται ἐναντίον ἡµῶν καθὼς ὁ πόλεµος ὁ
  ἔµπροσθεν. <span style="color:#b00e23">(40)</span> καὶ ὁ πυρσὸς ἤρξατο
  ἀναβαίνειν ἐκ τῆς πόλεως στῦλος καπνοῦ· καὶ ἐπέβλεψεν Βενιαµιν ὀπίσω αὐτοῦ,
  καὶ ἰδοὺ ἀνέβη συντέλεια τῆς πόλεως εἰς τὸν οὐρανόν. <span style=
  "color:#b00e23">(41)</span> καὶ ἀνὴρ Ισραηλ ἀπέστρεψεν, καὶ ἔσπευσεν ἀνὴρ
  Βενιαµιν καὶ εἶδεν ὅτι ἧπται αὐτοῦ ἡ κακία. <span style=
  "color:#b00e23">(42)</span> καὶ ἔκλιναν ἐνώπιον ἀνδρὸς Ισραηλ εἰς τὴν ὁδὸν
  τῆς ἐρήµου, καὶ ὁ πόλεµος κατέφθασεν αὐτόν, καὶ οἱ ἀπὸ τῶν πόλεων διέφθειραν
  αὐτὸν ἐν µέσῳ αὐτῶν. <span style="color:#b00e23">(43)</span> καὶ ἔκοψαν τὸν
  Βενιαµιν καταπαῦσαι αὐτὸν κατάπαυσιν καὶ κατεπάτησαν αὐτὸν ἕως ἐξ ἐναντίας
  τῆς Γαβαα ἀπὸ ἀνατολῶν ἡλίου. <span style="color:#b00e23">(44)</span> καὶ
  ἔπεσαν ἐκ τοῦ Βενιαµιν ὀκτωκαίδεκα χιλιάδες ἀνδρῶν· σὺν πᾶσιν τούτοις ἄνδρες
  δυνατοί. <span style="color:#b00e23">(45)</span> καὶ ἐξέκλιναν καὶ ἔφυγον εἰς
  τὴν ἔρηµον πρὸς τὴν πέτραν τὴν Ρεµµων, καὶ ἐκαλαµήσαντο ἐν ταῖς ὁδοῖς πέντε
  χιλιάδας ἀνδρῶν· καὶ προσεκολλήθησαν ὀπίσω αὐτοῦ ἕως Γαδααµ καὶ ἐπάταξαν ἐξ
  αὐτῶν δισχιλίους ἄνδρας. <span style="color:#b00e23">(46)</span> καὶ ἐγένοντο
  πάντες οἱ πεπτωκότες ἐν τῷ Βενιαµιν εἴκοσι καὶ πέντε χιλιάδες ἀνδρῶν σπωµένων
  ῥοµφαίαν ἐν τῇ ἡµέρᾳ ἐκείνῃ· σὺν πᾶσι τούτοις ἄνδρες δυνατοί. <span style=
  "color:#b00e23">(47)</span> καὶ ἐξέκλιναν καὶ ἔφυγον εἰς τὴν ἔρηµον πρὸς τὴν
  πέτραν τὴν Ρεµµων ἑξακόσιοι ἄνδρες καὶ ἐκάθισαν ἐν τῇ πέτρᾳ Ρεµµων
  τετράµηνον. <span style="color:#b00e23">(48)</span> καὶ ἀνὴρ Ισραηλ
  ἀπέκλεισεν τοὺς υἱοὺς Βενιαµιν καὶ ἐπάταξαν αὐτοὺς ἐν στόµατι ῥοµφαίας ἀπὸ
  πόλεως ἑξῆς ἕως κτήνους ἕως παντὸς τοῦ εὑρεθέντος εἰς πάσας τὰς πόλεις· καὶ
  τὰς πόλεις τὰς εὑρεθείσας ἐξαπέστειλαν ἐν πυρί.</p>

  <h3 id="judges21">21</h3>

  <p><span style="color:#b00e23">(1)</span> Καὶ ἀνὴρ Ισραηλ ὤµοσεν ἐν Μασσηφα
  λέγων Ἀνὴρ ἐξ ἡµῶν οὐ δώσει τὴν θυγατέρα αὐτοῦ τῷ Βενιαµιν εἰς γυναῖκα.
  <span style="color:#b00e23">(2)</span> καὶ παρεγένοντο πᾶς ὁ λαὸς εἰς Μασσηφα
  καὶ Βαιθηλ καὶ ἐκάθισαν ἐκεῖ ἕως ἑσπέρας ἐνώπιον τοῦ θεοῦ καὶ ἐπῆραν τὴν
  φωνὴν αὐτῶν καὶ ἔκλαυσαν κλαυθµὸν µέγαν <span style=
  "color:#b00e23">(3)</span> καὶ εἶπαν Ἵνα τί, κύριε ὁ θεὸς Ισραηλ, ἐγενήθη
  αὕτη ἐν τῷ Ισραηλ, τοῦ ἐπισκεπῆναι σήµερον ἐν τῷ Ισραηλ φυλὴν µίαν;
  <span style="color:#b00e23">(4)</span> καὶ ἐγένετο ἐν τῇ ἐπαύριον καὶ
  ὤρθρισεν ὁ λαὸς καὶ ᾠκοδόµησαν ἐκεῖ θυσιαστήριον καὶ ἀνήνεγκαν ὁλοκαυτώµατα
  σωτηρίου. <span style="color:#b00e23">(5)</span> καὶ εἶπαν οἱ υἱοὶ Ισραηλ Τίς
  ὁ µὴ ἀναβὰς ἐν τῇ ἐκκλησίᾳ ἐκ πασῶν φυλῶν Ισραηλ πρὸς κύριον; ὅτι ὅρκος µέγας
  ἦν τῷ µὴ ἀναβάντι πρὸς κύριον εἰς Μασσηφα λέγοντες Θανάτῳ ἀποθανεῖται.
  <span style="color:#b00e23">(6)</span> καὶ παρεκλήθησαν οἱ υἱοὶ Ισραηλ περὶ
  Βενιαµιν τοῦ ἀδελφοῦ αὐτῶν καὶ εἶπαν Ἀφῄρηται σήµερον φυλὴ µία ἐξ Ισραηλ·
  <span style="color:#b00e23">(7)</span> τί ποιήσωµεν αὐτοῖς τοῖς ὑπολειφθεῖσιν
  εἰς γυναῖκας; καὶ ἡµεῖς ὠµόσαµεν ἐν κυρίῳ τοῦ µὴ δοῦναι αὐτοῖς ἀπὸ τῶν
  θυγατέρων ἡµῶν εἰς γυναῖκας. <span style="color:#b00e23">(8)</span> καὶ εἶπαν
  Τίς µία τῶν φυλῶν Ισραηλ, ἥτις οὐκ ἀνέβη πρὸς κύριον εἰς Μασσηφα; καὶ ἰδοὺ
  οὐκ ἦλθεν ἀνὴρ εἰς τὴν παρεµβολὴν ἀπὸ Ιαβις Γαλααδ εἰς τὴν ἐκκλησίαν.
  <span style="color:#b00e23">(9)</span> καὶ ἐπεσκέπη ὁ λαός, καὶ ἰδοὺ οὐκ
  ἔστιν ἐκεῖ ἀνὴρ ἀπὸ τῶν κατοικούντων Ιαβις Γαλααδ. <span style=
  "color:#b00e23">(10)</span> καὶ ἀπέστειλαν ἐκεῖ ἡ συναγωγὴ δώδεκα χιλιάδας
  ἀνδρῶν ἀπὸ τῶν υἱῶν τῆς δυνάµεως καὶ ἐνετείλαντο αὐτοῖς λέγοντες Πορεύθητε
  καὶ πατάξατε πάντας τοὺς κατοικοῦντας Ιαβις Γαλααδ ἐν στόµατι ῥοµφαίας καὶ
  τὰς γυναῖκας καὶ τὸν λαόν. <span style="color:#b00e23">(11)</span> καὶ οὗτος
  ὁ λόγος, ὃν ποιήσετε· πᾶν ἀρσενικὸν καὶ πᾶσαν γυναῖκα γινώσκουσαν κοίτην
  ἄρσενος ἀναθεµατιεῖτε. <span style="color:#b00e23">(12)</span> καὶ εὗρον ἀπὸ
  τῶν κατοικούντων Ιαβις Γαλααδ τετρακοσίας νεάνιδας παρθένους, αἳ οὐκ ἔγνωσαν
  ἄνδρα εἰς κοίτην ἄρσενος, καὶ ἦγον αὐτὰς εἰς τὴν παρεµβολὴν εἰς Σηλω, ἥ ἐστιν
  ἐν γῇ Χανααν. <span style="color:#b00e23">(13)</span> καὶ ἀπέστειλεν πᾶσα ἡ
  συναγωγὴ καὶ ἐλάλησαν πρὸς Βενιαµιν τὸν ἐν τῇ πέτρᾳ Ρεµµων καὶ ἐκάλεσαν
  αὐτοὺς εἰς εἰρήνην. <span style="color:#b00e23">(14)</span> καὶ ἀπέστρεψεν
  Βενιαµιν πρὸς τοὺς υἱοὺς Ισραηλ ἐν τῷ καιρῷ ἐκείνῳ, καὶ ἔδωκαν αὐτοῖς τὰς
  γυναῖκας, αἵτινες ἦσαν ἐκ τῶν γυναικῶν Ιαβις Γαλααδ· καὶ ἤρεσεν αὐτοῖς οὕτως.
  <span style="color:#b00e23">(15)</span> Καὶ ὁ λαὸς παρεκλήθη τῷ Βενιαµιν, ὅτι
  ἐποίησεν κύριος διακοπὴν ἐν ταῖς φυλαῖς Ισραηλ. <span style=
  "color:#b00e23">(16)</span> καὶ εἶπαν οἱ πρεσβύτεροι τῆς συναγωγῆς Τί
  ποιήσωµεν τοῖς ἐπιλοίποις εἰς γυναῖκας; ὅτι ἠφάνισται ἐκ τοῦ Βενιαµιν γυνή.
  <span style="color:#b00e23">(17)</span> καὶ εἶπαν Κληρονοµία διασεσῳσµένη τῷ
  Βενιαµιν, καὶ οὐ µὴ ἐξαλειφθῇ φυλὴ ἐξ Ισραηλ· <span style=
  "color:#b00e23">(18)</span> καὶ ἡµεῖς οὐ δυνησόµεθα δοῦναι αὐτοῖς γυναῖκας
  ἀπὸ τῶν θυγατέρων ἡµῶν, ὅτι ὠµόσαµεν οἱ υἱοὶ Ισραηλ λέγοντες Ἐπικατάρατος ὁ
  διδοὺς γυναῖκα τῷ Βενιαµιν. <span style="color:#b00e23">(19)</span> καὶ εἶπαν
  Ἑορτὴ τῷ κυρίῳ ἐν Σηλω ἀφ’ ἡµερῶν εἰς ἡµέρας, ἥ ἐστιν ἀπὸ βορρᾶ τῆς Βαιθηλ
  κατ’ ἀνατολὰς ἡλίου ἐν τῇ ὁδῷ τῇ ἀναβαινούσῃ ἐκ Βαιθηλ εἰς Σικιµα καὶ ἀπὸ
  νότου τοῦ Λιβάνου τῆς Λεβωνα. <span style="color:#b00e23">(20)</span> καὶ
  ἐνετείλαντο τοῖς υἱοῖς Βενιαµιν λέγοντες Διέλθατε καὶ ἐνεδρεύσατε ἐν τοῖς
  ἀµπελῶσιν· <span style="color:#b00e23">(21)</span> καὶ ὄψεσθε καὶ ἰδοὺ ὡς ἂν
  ἐξέλθωσιν αἱ θυγατέρες τῶν κατοικούντων Σηλω ἐν Σηλω χορεῦσαι ἐν χοροῖς, καὶ
  ἐξελεύσεσθε ἀπὸ τῶν ἀµπελώνων καὶ ἁρπάσετε ἀνὴρ ἑαυτῷ γυναῖκα ἀπὸ τῶν
  θυγατέρων Σηλω καὶ ἀπελεύσεσθε εἰς γῆν Βενιαµιν. <span style=
  "color:#b00e23">(22)</span> καὶ ἔσται ὅταν ἔλθωσιν οἱ πατέρες αὐτῶν ἢ οἱ
  ἀδελφοὶ αὐτῶν κρίνεσθαι πρὸς ὑµᾶς, καὶ ἐροῦµεν πρὸς αὐτούς Ἐλεήσατε αὐτούς,
  ὅτι οὐκ ἔλαβον ἀνὴρ γυναῖκα αὐτοῦ ἐν τῷ πολέµῳ· οὐ γὰρ ὑµεῖς δεδώκατε αὐτοῖς·
  κατὰ τὸν καιρὸν ἐπληµµελήσατε. <span style="color:#b00e23">(23)</span> καὶ
  ἐποίησαν οὕτως οἱ υἱοὶ Βενιαµιν καὶ ἔλαβον γυναῖκας κατὰ τὸν ἀριθµὸν αὐτῶν
  ἀπὸ τῶν χορευουσῶν, ἃς διήρπασαν· καὶ ἀπῆλθον καὶ ἀπέστρεψαν ἐπὶ τὴν
  κληρονοµίαν αὐτῶν καὶ ᾠκοδόµησαν ἑαυτοῖς πόλεις καὶ κατῴκησαν ἐν αὐταῖς.
  <span style="color:#b00e23">(24)</span> καὶ περιεπάτησαν ἐκεῖθεν οἱ υἱοὶ
  Ισραηλ ἐν τῷ καιρῷ ἐκείνῳ, ἀνὴρ εἰς τὴν φυλὴν αὐτοῦ καὶ εἰς τὴν συíένειαν
  αὐτοῦ, καὶ ἀπῆλθον ἐκεῖθεν, ἀνὴρ εἰς τὴν κληρονοµίαν αὐτοῦ. — <span style=
  "color:#b00e23">(25)</span> ἐν ταῖς ἡµέραις ἐκείναις οὐκ ἦν βασιλεὺς ἐν
  Ισραηλ· ἀνὴρ ἕκαστος τὸ εὐθὲς ἐν ὀφθαλµοῖς αὐτοῦ ἐποίει.</p>
</body>
</html>
