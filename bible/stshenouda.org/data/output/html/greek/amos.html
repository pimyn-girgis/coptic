<!DOCTYPE html>
<html>
<head>
  <meta charset="utf-8">
  <title>Amos</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="amos">Amos</h2>
  <a href="#amos1">1</a> <a href="#amos2">2</a> <a href="#amos3">3</a> <a href=
  "#amos4">4</a> <a href="#amos5">5</a> <a href="#amos6">6</a> <a href=
  "#amos7">7</a> <a href="#amos8">8</a> <a href="#amos9">9</a>
  <h3 id="amos1">1</h3>

  <p><span style="color:#b00e23">(1)</span> Λόγοι Αµως, οἳ ἐγένοντο ἐν νακκαριµ
  ἐκ Θεκουε, οὓς εἶδεν ὑπὲρ Ιερουσαληµ ἐν ἡµέραις Οζιου βασιλέως Ιουδα καὶ ἐν
  ἡµέραις Ιεροβοαµ τοῦ Ιωας βασιλέως Ισραηλ πρὸ δύο ἐτῶν τοῦ σεισµοῦ.
  <span style="color:#b00e23">(2)</span> Καὶ εἶπεν Κύριος ἐκ Σιων ἐφθέγξατο καὶ
  ἐξ Ιερουσαληµ ἔδωκεν φωνὴν αὐτοῦ, καὶ ἐπένθησαν αἱ νοµαὶ τῶν ποιµένων, καὶ
  ἐξηράνθη ἡ κορυφὴ τοῦ Καρµήλου. <span style="color:#b00e23">(3)</span> Καὶ
  εἶπεν κύριος Ἐπὶ ταῖς τρισὶν ἀσεβείαις Δαµασκοῦ καὶ ἐπὶ ταῖς τέσσαρσιν οὐκ
  ἀποστραφήσοµαι αὐτόν, ἀνθ’ ὧν ἔπριζον πρίοσιν σιδηροῖς τὰς ἐν γαστρὶ ἐχούσας
  τῶν ἐν Γαλααδ· <span style="color:#b00e23">(4)</span> Καὶ ἐξαποστελῶ πῦρ εἰς
  τὸν οἶκον Αζαηλ, καὶ καταφάγεται θεµέλια υἱοῦ Αδερ· <span style=
  "color:#b00e23">(5)</span> καὶ συντρίψω µοχλοὺς Δαµασκοῦ καὶ ἐξολεθρεύσω
  κατοικοῦντας ἐκ πεδίου Ων καὶ κατακόψω φυλὴν ἐξ ἀνδρῶν Χαρραν, καὶ
  αἰχµαλωτευθήσεται λαὸς Συρίας ἐπίκλητος, λέγει κύριος. <span style=
  "color:#b00e23">(6)</span> Τάδε λέγει κύριος Ἐπὶ ταῖς τρισὶν ἀσεβείαις Γάζης
  καὶ ἐπὶ ταῖς τέσσαρσιν οὐκ ἀποστραφήσοµαι αὐτούς, ἕνεκεν τοῦ αἰχµαλωτεῦσαι
  αὐτοὺς αἰχµαλωσίαν τοῦ Σαλωµων τοῦ συγκλεῖσαι εἰς τὴν Ιδουµαίαν· <span style=
  "color:#b00e23">(7)</span> καὶ ἐξαποστελῶ πῦρ ἐπὶ τὰ τείχη Γάζης, καὶ
  καταφάγεται θεµέλια αὐτῆς· <span style="color:#b00e23">(8)</span> καὶ
  ἐξολεθρεύσω κατοικοῦντας ἐξ Ἀζώτου, καὶ ἐξαρθήσεται φυλὴ ἐξ Ἀσκαλῶνος, καὶ
  ἐπάξω τὴν χεῖρά µου ἐπὶ Ακκαρων, καὶ ἀπολοῦνται οἱ κατάλοιποι τῶν ἀλλοφύλων,
  λέγει κύριος. <span style="color:#b00e23">(9)</span> Τάδε λέγει κύριος Ἐπὶ
  ταῖς τρισὶν ἀσεβείαις Τύρου καὶ ἐπὶ ταῖς τέσσαρσιν οὐκ ἀποστραφήσοµαι αὐτήν,
  ἀνθ’ ὧν συνέκλεισαν αἰχµαλωσίαν τοῦ Σαλωµων εἰς τὴν Ιδουµαίαν καὶ οὐκ
  ἐµνήσθησαν διαθήκης ἀδελφῶν· <span style="color:#b00e23">(10)</span> καὶ
  ἐξαποστελῶ πῦρ ἐπὶ τὰ τείχη Τύρου, καὶ καταφάγεται θεµέλια αὐτῆς.
  <span style="color:#b00e23">(11)</span> Τάδε λέγει κύριος Ἐπὶ ταῖς τρισὶν
  ἀσεβείαις τῆς Ιδουµαίας καὶ ἐπὶ ταῖς τέσσαρσιν οὐκ ἀποστραφήσοµαι αὐτούς,
  ἕνεκα τοῦ διῶξαι αὐτοὺς ἐν ῥοµφαίᾳ τὸν ἀδελφὸν αὐτοῦ καὶ ἐλυµήνατοµήτραν ἐπὶ
  γῆς καὶ ἥρπασεν εἰς µαρτύριον φρίκην αὐτοῦ καὶ τὸ ὅρµηµα αὐτοῦ ἐφύλαξεν εἰς
  νῖκος· <span style="color:#b00e23">(12)</span> καὶ ἐξαποστελῶ πῦρ εἰς Θαιµαν,
  καὶ καταφάγεται θεµέλια τειχέων αὐτῆς. <span style=
  "color:#b00e23">(13)</span> Τάδε λέγει κύριος Ἐπὶ ταῖς τρισὶν ἀσεβείαις υἱῶν
  Αµµων καὶ ἐπὶ ταῖς τέσσαρσιν οὐκ ἀποστραφήσοµαι αὐτόν, ἀνθ’ ὧν ἀνέσχιζον τὰς
  ἐν γαστρὶ ἐχούσας τῶν Γαλααδιτῶν, ὅπως ἐµπλατύνωσιν τὰ ὅρια αὐτῶν·
  <span style="color:#b00e23">(14)</span> καὶ ἀνάψω πῦρ ἐπὶ τὰ τείχη Ραββα, καὶ
  καταφάγεται θεµέλια αὐτῆς µετὰ κραυγῆς ἐν ἡµέρᾳ πολέµου, καὶ σεισθήσεται ἐν
  ἡµέρᾳ συντελείας αὐτῆς· <span style="color:#b00e23">(15)</span> καὶ
  πορεύσονται οἱ βασιλεῖς αὐτῆς ἐν αἰχµαλωσίᾳ, οἱ ἱερεῖς αὐτῶν καὶ οἱ ἄρχοντες
  αὐτῶν ἐπὶ τὸ αὐτό, λέγει κύριος.</p>

  <h3 id="amos2">2</h3>

  <p><span style="color:#b00e23">(1)</span> Τάδε λέγει κύριος Ἐπὶ ταῖς τρισὶν
  ἀσεβείαις Μωαβ καὶ ἐπὶ ταῖς τέσσαρσιν οὐκ <span style=
  "color:#b00e23">(2)</span> καὶ ἐξαποστελῶ πῦρ ἐπὶ Μωαβ, καὶ καταφάγεται
  θεµέλια τῶν πόλεων αὐτῆς, καὶ ἀποθανεῖται ἐν ἀδυναµίᾳ Μωαβ µετὰ κραυγῆς καὶ
  µετὰ φωνῆς σάλπιγγος· <span style="color:#b00e23">(3)</span> καὶ ἐξολεθρεύσω
  κριτὴν ἐξ αὐτῆς, καὶ πάντας τοὺς ἄρχοντας αὐτῆς ἀποκτενῶ µετ’ αὐτοῦ, λέγει
  κύριος. <span style="color:#b00e23">(4)</span> Τάδε λέγει κύριος Ἐπὶ ταῖς
  τρισὶν ἀσεβείαις υἱῶν Ιουδα καὶ ἐπὶ ταῖς τέσσαρσιν οὐκ ἀποστραφήσοµαι αὐτόν,
  ἕνεκα τοῦ ἀπώσασθαι αὐτοὺς τὸν νόµον κυρίου καὶ τὰ προστάγµατα αὐτοῦ οὐκ
  ἐφυλάξαντο καὶ ἐπλάνησεν αὐτοὺς τὰ µάταια αὐτῶν, ἃ ἐποίησαν, οἷς
  ἐξηκολούθησαν οἱ πατέρες αὐτῶν ὀπίσω αὐτῶν· <span style=
  "color:#b00e23">(5)</span> καὶ ἐξαποστελῶ πῦρ ἐπὶ Ιουδαν, καὶ καταφάγεται
  θεµέλια Ιερουσαληµ. <span style="color:#b00e23">(6)</span> Τάδε λέγει κύριος
  Ἐπὶ ταῖς τρισὶν ἀσεβείαις Ισραηλ καὶ ἐπὶ ταῖς τέσσαρσιν οὐκ ἀποστραφήσοµαι
  αὐτόν, ἀνθ’ ὧν ἀπέδοντο ἀργυρίου δίκαιον καὶ πένητα ἕνεκεν ὑποδηµάτων,
  <span style="color:#b00e23">(7)</span> τὰ πατοῦντα ἐπὶ τὸν χοῦν τῆς γῆς καὶ
  ἐκονδύλιζον εἰς κεφαλὰς πτωχῶν καὶ ὁδὸν ταπεινῶν ἐξέκλιναν, καὶ υἱὸς καὶ
  πατὴρ αὐτοῦ εἰσεπορεύοντο πρὸς τὴν αὐτὴν παιδίσκην, ὅπως βεβηλώσωσιν τὸ ὄνοµα
  τοῦ θεοῦ αὐτῶν, <span style="color:#b00e23">(8)</span> καὶ τὰ ἱµάτια αὐτῶν
  δεσµεύοντες σχοινίοις παραπετάσµατα ἐποίουν ἐχόµενα τοῦ θυσιαστηρίου καὶ
  οἶνον ἐκ συκοφαντιῶν ἔπινον ἐν τῷ οἴκῳ τοῦ θεοῦ αὐτῶν. <span style=
  "color:#b00e23">(9)</span> ἐγὼ δὲ ἐξῆρα τὸν Αµορραῖον ἐκ προσώπου αὐτῶν, οὗ
  ἦν καθὼς ὕψος κέδρου τὸ ὕψος αὐτοῦ καὶ ἰσχυρὸς ἦν ὡς δρῦς, καὶ ἐξῆρα τὸν
  καρπὸν αὐτοῦ ἐπάνωθεν καὶ τὰς ῥίζας αὐτοῦ ὑποκάτωθεν· <span style=
  "color:#b00e23">(10)</span> καὶ ἐγὼ ἀνήγαγον ὑµᾶς ἐκ γῆς Αἰγύπτου καὶ
  περιήγαγον ὑµᾶς ἐν τῇ ἐρήµῳ τεσσαράκοντα ἔτη τοῦ κατακληρονοµῆσαι τὴν γῆν τῶν
  Αµορραίων· <span style="color:#b00e23">(11)</span> καὶ ἔλαβον ἐκ τῶν υἱῶν
  ὑµῶν εἰς προφήτας καὶ ἐκ τῶν νεανίσκων ὑµῶν εἰς ἁγιασµόν· µὴ οὐκ ἔστιν ταῦτα,
  υἱοὶ Ισραηλ; λέγει κύριος. <span style="color:#b00e23">(12)</span> καὶ
  ἐποτίζετε τοὺς ἡγιασµένους οἶνον καὶ τοῖς προφήταις ἐνετέλλεσθε λέγοντες Οὐ
  µὴ προφητεύσητε. <span style="color:#b00e23">(13)</span> διὰ τοῦτο ἰδοὺ ἐγὼ
  κυλίω ὑποκάτω ὑµῶν, ὃν τρόπον κυλίεται ἡ ἅµαξα ἡ γέµουσα καλάµης·
  <span style="color:#b00e23">(14)</span> καὶ ἀπολεῖται φυγὴ ἐκ δροµέως, καὶ ὁ
  κραταιὸς οὐ µὴ κρατήσῃ τῆς ἰσχύος αὐτοῦ, καὶ ὁ µαχητὴς οὐ µὴ σώσῃ τὴν ψυχὴν
  αὐτοῦ, <span style="color:#b00e23">(15)</span> καὶ ὁ τοξότης οὐ µὴ ὑποστῇ,
  καὶ ὁ ὀξὺς τοῖς ποσὶν αὐτοῦ οὐ µὴ διασωθῇ, οὐδὲ ὁ ἱππεὺς οὐ µὴ σώσῃ τὴν ψυχὴν
  αὐτοῦ, <span style="color:#b00e23">(16)</span> καὶ εὑρήσει τὴν καρδίαν αὐτοῦ
  ἐν δυναστείαις, ὁ γυµνὸς διώξεται ἐν ἐκείνῃ τῇ ἡµέρᾳ, λέγει κύριος.</p>

  <h3 id="amos3">3</h3>

  <p><span style="color:#b00e23">(1)</span> Ἀκούσατε τὸν λόγον τοῦτον, ὃν
  ἐλάλησεν κύριος ἐφ’ ὑµᾶς, οἶκος Ισραηλ, καὶ κατὰ πάσης φυλῆς, ἧς ἀνήγαγον ἐκ
  γῆς Αἰγύπτου, λέγων <span style="color:#b00e23">(2)</span> Πλὴν ὑµᾶς ἔγνων ἐκ
  πασῶν φυλῶν τῆς γῆς· διὰ τοῦτο ἐκδικήσω ἐφ’ ὑµᾶς πάσας τὰς ἁµαρτίας ὑµῶν.
  <span style="color:#b00e23">(3)</span> εἰ πορεύσονται δύο ἐπὶ τὸ αὐτὸ καθόλου
  ἐὰν µὴ γνωρίσωσιν ἑαυτούς; <span style="color:#b00e23">(4)</span> εἰ
  ἐρεύξεται λέων ἐκ τοῦ δρυµοῦ αὐτοῦ θήραν οὐκ ἔχων; εἰ δώσει σκύµνος φωνὴν
  αὐτοῦ ἐκ τῆς µάνδρας αὐτοῦ καθόλου ἐὰν µὴ ἁρπάσῃ τι; <span style=
  "color:#b00e23">(5)</span> εἰ πεσεῖται ὄρνεον ἐπὶ τὴν γῆν ἄνευ ἰξευτοῦ; εἰ
  σχασθήσεται παγὶς ἐπὶ τῆς γῆς ἄνευ τοῦ συλλαβεῖν τι; <span style=
  "color:#b00e23">(6)</span> εἰ φωνήσει σάλπιγξ ἐν πόλει καὶ λαὸς οὐ
  πτοηθήσεται; εἰ ἔσται κακία ἐν πόλει ἣν κύριος οὐκ ἐποίησεν; <span style=
  "color:#b00e23">(7)</span> διότι οὐ µὴ ποιήσῃ κύριος ὁ θεὸς πρᾶγµα, ἐὰν µὴ
  ἀποκαλύψῃ παιδείαν αὐτοῦ πρὸς τοὺς δούλους αὐτοῦ τοὺς προφήτας. <span style=
  "color:#b00e23">(8)</span> λέων ἐρεύξεται, καὶ τίς οὐ φοβηθήσεται; κύριος ὁ
  θεὸς ἐλάλησεν, καὶ τίς οὐ προφητεύσει; <span style="color:#b00e23">(9)</span>
  Ἀπαγγείλατε χώραις ἐν Ἀσσυρίοις καὶ ἐπὶ τὰς χώρας τῆς Αἰγύπτου καὶ εἴπατε
  Συνάχθητε ἐπὶ τὸ ὄρος Σαµαρείας καὶ ἴδετε θαυµαστὰ πολλὰ ἐν µέσῳ αὐτῆς καὶ
  τὴν καταδυναστείαν τὴν ἐν αὐτῇ· <span style="color:#b00e23">(10)</span> καὶ
  οὐκ ἔγνω ἃ ἔσται ἐναντίον αὐτῆς, λέγει κύριος, οἱ θησαυρίζοντες ἀδικίαν καὶ
  ταλαιπωρίαν ἐν ταῖς χώραις αὐτῶν. <span style="color:#b00e23">(11)</span> διὰ
  τοῦτο τάδε λέγει κύριος ὁ θεός Τύρος, κυκλόθεν ἡ γῆ σου ἐρηµωθήσεται, καὶ
  κατάξει ἐκ σοῦ ἰσχύν σου, καὶ διαρπαγήσονται αἱ χῶραί σου. <span style=
  "color:#b00e23">(12)</span> τάδε λέγει κύριος Ὃν τρόπον ὅταν ἐκσπάσῃ ὁ ποιµὴν
  ἐκ στόµατος τοῦ λέοντος δύο σκέλη ἢ λοβὸν ὠτίου, οὕτως ἐκσπασθήσονται οἱ υἱοὶ
  Ισραηλ οἱ κατοικοῦντες ἐν Σαµαρείᾳ κατέναντι φυλῆς καὶ ἐν Δαµασκῷ ἱερεῖς.
  <span style="color:#b00e23">(13)</span> ἀκούσατε καὶ ἐπιµαρτύρασθε τῷ οἴκῳ
  Ιακωβ, λέγει κύριος ὁ θεὸς ὁ παντοκράτωρ, <span style=
  "color:#b00e23">(14)</span> διότι ἐν τῇ ἡµέρᾳ, ὅταν ἐκδικῶ ἀσεβείας τοῦ
  Ισραηλ ἐπ’ αὐτόν, καὶ ἐκδικήσω ἐπὶ τὰ θυσιαστήρια Βαιθηλ, καὶ κατασκαφήσεται
  τὰ κέρατα τοῦ θυσιαστηρίου καὶ πεσοῦνται ἐπὶ τὴν γῆν· <span style=
  "color:#b00e23">(15)</span> συγχεῶ καὶ πατάξω τὸν οἶκον τὸν περίπτερον ἐπὶ
  τὸν οἶκον τὸν θερινόν, καὶ ἀπολοῦνται οἶκοι ἐλεφάντινοι, καὶ προστεθήσονται
  οἶκοι ἕτεροι πολλοί, λέγει κύριος.</p>

  <h3 id="amos4">4</h3>

  <p><span style="color:#b00e23">(1)</span> Ἀκούσατε τὸν λόγον τοῦτον, δαµάλεις
  τῆς Βασανίτιδος αἱ ἐν τῷ ὄρει τῆς Σαµαρείας αἱ καταδυναστεύουσαι πτωχοὺς καὶ
  καταπατοῦσαι πένητας αἱ λέγουσαι τοῖς κυρίοις αὐτῶν Ἐπίδοτε ἡµῖν ὅπως πίωµεν·
  <span style="color:#b00e23">(2)</span> ὀµνύει κύριος κατὰ τῶν ἁγίων αὐτοῦ
  Διότι ἰδοὺ ἡµέραι ἔρχονται ἐφ’ ὑµᾶς, καὶ λήµψονται ὑµᾶς ἐν ὅπλοις, καὶ τοὺς
  µεθ’ ὑµῶν εἰς λέβητας ὑποκαιοµένους ἐµβαλοῦσιν ἔµπυροι λοιµοί, <span style=
  "color:#b00e23">(3)</span> καὶ ἐξενεχθήσεσθε γυµναὶ κατέναντι ἀλλήλων καὶ
  ἀπορριφήσεσθε εἰς τὸ ὄρος τὸ Ρεµµαν, λέγει κύριος ὁ θεός. <span style=
  "color:#b00e23">(4)</span> Εἰσήλθατε εἰς Βαιθηλ καὶ ἠνοµήσατε καὶ εἰς Γαλγαλα
  ἐπληθύνατε τοῦ ἀσεβῆσαι καὶ ἠνέγκατε εἰς τὸ πρωὶ θυσίας ὑµῶν, εἰς τὴν
  τριηµερίαν τὰ ἐπιδέκατα ὑµῶν· <span style="color:#b00e23">(5)</span> καὶ
  ἀνέγνωσαν ἔξω νόµον καὶ ἐπεκαλέσαντο ὁµολογίας· ἀπαγγείλατε ὅτι ταῦτα
  ἠγάπησαν οἱ υἱοὶ Ισραηλ, λέγει κύριος ὁ θεός. <span style=
  "color:#b00e23">(6)</span> καὶ ἐγὼ δώσω ὑµῖν γοµφιασµὸν ὀδόντων ἐν πάσαις
  ταῖς πόλεσιν ὑµῶν καὶ ἔνδειαν ἄρτων ἐν πᾶσι τοῖς τόποις ὑµῶν· καὶ οὐκ
  ἐπεστρέψατε πρός µε, λέγει κύριος. <span style="color:#b00e23">(7)</span> καὶ
  ἐγὼ ἀνέσχον ἐξ ὑµῶν τὸν ὑετὸν πρὸ τριῶν µηνῶν τοῦ τρυγήτου· καὶ βρέξω ἐπὶ
  πόλιν µίαν, ἐπὶ δὲ πόλιν µίαν οὐ βρέξω· µερὶς µία βραχήσεται, καὶ µερίς, ἐφ’
  ἣν οὐ βρέξω ἐπ’ αὐτήν, ξηρανθήσεται· <span style="color:#b00e23">(8)</span>
  καὶ συναθροισθήσονται δύο καὶ τρεῖς πόλεις εἰς πόλιν µίαν τοῦ πιεῖν ὕδωρ καὶ
  οὐ µὴ ἐµπλησθῶσιν· καὶ οὐκ ἐπεστρέψατε πρός µε, λέγει κύριος. <span style=
  "color:#b00e23">(9)</span> ἐπάταξα ὑµᾶς ἐν πυρώσει καὶ ἐν ἰκτέρῳ· ἐπληθύνατε
  κήπους ὑµῶν, ἀµπελῶνας ὑµῶν καὶ συκῶνας ὑµῶν καὶ ἐλαιῶνας ὑµῶν κατέφαγεν ἡ
  κάµπη· καὶ οὐδ’ ὧς ἐπεστρέψατε πρός µε, λέγει κύριος. <span style=
  "color:#b00e23">(10)</span> ἐξαπέστειλα εἰς ὑµᾶς θάνατον ἐν ὁδῷ Αἰγύπτου καὶ
  ἀπέκτεινα ἐν ῥοµφαίᾳ τοὺς νεανίσκους ὑµῶν µετὰ αἰχµαλωσίας ἵππων σου καὶ
  ἀνήγαγον ἐν πυρὶ τὰς παρεµβολὰς ὑµῶν ἐν τῇ ὀργῇ µου· καὶ οὐδ’ ὧς ἐπεστρέψατε
  πρός µε, λέγει κύριος. <span style="color:#b00e23">(11)</span> κατέστρεψα
  ὑµᾶς, καθὼς κατέστρεψεν ὁ θεὸς Σοδοµα καὶ Γοµορρα, καὶ ἐγένεσθε ὡς δαλὸς
  ἐξεσπασµένος ἐκ πυρός· καὶ οὐδ’ ὧς ἐπεστρέψατε πρός µε, λέγει κύριος.
  <span style="color:#b00e23">(12)</span> διὰ τοῦτο οὕτως ποιήσω σοι, Ισραηλ·
  πλὴν ὅτι οὕτως ποιήσω σοι, ἑτοιµάζου τοῦ ἐπικαλεῖσθαι τὸν θεόν σου, Ισραηλ.
  <span style="color:#b00e23">(13)</span> διότι ἰδοὺ ἐγὼ στερεῶν βροντὴν καὶ
  κτίζων πνεῦµα καὶ ἀπαγγέλλων εἰς ἀνθρώπους τὸν χριστὸν αὐτοῦ, ποιῶν ὄρθρον
  καὶ ὁµίχλην καὶ ἐπιβαίνων ἐπὶ τὰ ὕψη τῆς γῆς· κύριος ὁ θεὸς ὁ παντοκράτωρ
  ὄνοµα αὐτῷ.</p>

  <h3 id="amos5">5</h3>

  <p><span style="color:#b00e23">(1)</span> Ἀκούσατε τὸν λόγον κυρίου τοῦτον,
  ὃν ἐγὼ λαµβάνω ἐφ’ ὑµᾶς θρῆνον, οἶκος Ισραηλ <span style=
  "color:#b00e23">(2)</span> Ἔπεσεν οὐκέτι µὴ προσθῇ τοῦ ἀναστῆναι παρθένος τοῦ
  Ισραηλ· ἔσφαλεν ἐπὶ τῆς γῆς αὐτῆς, οὐκ ἔστιν ὁ ἀναστήσων αὐτήν. <span style=
  "color:#b00e23">(3)</span> διότι τάδε λέγει κύριος κύριος Ἡ πόλις, ἐξ ἧς
  ἐξεπορεύοντο χίλιοι, ὑπολειφθήσονται ἑκατόν, καὶ ἐξ ἧς ἐξεπορεύοντο ἑκατόν,
  ὑπολειφθήσονται δέκα τῷ οἴκῳ Ισραηλ. <span style="color:#b00e23">(4)</span>
  διότι τάδε λέγει κύριος πρὸς τὸν οἶκον Ισραηλ Ἐκζητήσατέ µε καὶ ζήσεσθε·
  <span style="color:#b00e23">(5)</span> καὶ µὴ ἐκζητεῖτε Βαιθηλ καὶ εἰς
  Γαλγαλα µὴ εἰσπορεύεσθε καὶ ἐπὶ τὸ φρέαρ τοῦ ὅρκου µὴ διαβαίνετε, ὅτι Γαλγαλα
  αἰχµαλωτευοµένη αἰχµαλωτευθήσεται, καὶ Βαιθηλ ἔσται ὡς οὐχ ὑπάρχουσα·
  <span style="color:#b00e23">(6)</span> ἐκζητήσατε τὸν κύριον καὶ ζήσατε, ὅπως
  µὴ ἀναλάµψῃ ὡς πῦρ ὁ οἶκος Ιωσηφ, καὶ καταφάγεται αὐτόν, καὶ οὐκ ἔσται ὁ
  σβέσων τῷ οἴκῳ Ισραηλ. <span style="color:#b00e23">(7)</span> κύριος ὁ ποιῶν
  εἰς ὕψος κρίµα καὶ δικαιοσύνην εἰς γῆν ἔθηκεν, <span style=
  "color:#b00e23">(8)</span> ποιῶν πάντα καὶ µετασκευάζων καὶ ἐκτρέπων εἰς τὸ
  πρωὶ σκιὰν θανάτου καὶ ἡµέραν εἰς νύκτα συσκοτάζων, ὁ προσκαλούµενος τὸ ὕδωρ
  τῆς θαλάσσης καὶ ἐκχέων αὐτὸ ἐπὶ προσώπου τῆς γῆς, κύριος ὁ θεὸς ὁ
  παντοκράτωρ ὄνοµα αὐτῷ· <span style="color:#b00e23">(9)</span> ὁ διαιρῶν
  συντριµµὸν ἐπ’ ἰσχὺν καὶ ταλαιπωρίαν ἐπὶ ὀχύρωµα ἐπάγων. <span style=
  "color:#b00e23">(10)</span> ἐµίσησαν ἐν πύλαις ἐλέγχοντα καὶ λόγον ὅσιον
  ἐβδελύξαντο. <span style="color:#b00e23">(11)</span> διὰ τοῦτο ἀνθ’ ὧν
  κατεκονδυλίζετε πτωχοὺς καὶ δῶρα ἐκλεκτὰ ἐδέξασθε παρ’ αὐτῶν, οἴκους ξυστοὺς
  ᾠκοδοµήσατε καὶ οὐ µὴ κατοικήσητε ἐν αὐτοῖς, ἀµπελῶνας ἐπιθυµητοὺς ἐφυτεύσατε
  καὶ οὐ µὴ πίητε τὸν οἶνον ἐξ αὐτῶν. <span style="color:#b00e23">(12)</span>
  ὅτι ἔγνων πολλὰς ἀσεβείας ὑµῶν, καὶ ἰσχυραὶ αἱ ἁµαρτίαι ὑµῶν, καταπατοῦντες
  δίκαιον, λαµβάνοντες ἀλλάγµατα καὶ πένητας ἐν πύλαις ἐκκλίνοντες.
  <span style="color:#b00e23">(13)</span> διὰ τοῦτο ὁ συνίων ἐν τῷ καιρῷ ἐκείνῳ
  σιωπήσεται, ὅτι καιρὸς πονηρός ἐστιν. <span style="color:#b00e23">(14)</span>
  ἐκζητήσατε τὸ καλὸν καὶ µὴ τὸ πονηρόν, ὅπως ζήσητε· καὶ ἔσται οὕτως µεθ’ ὑµῶν
  κύριος ὁ θεὸς ὁ παντοκράτωρ, ὃν τρόπον εἴπατε <span style=
  "color:#b00e23">(15)</span> Μεµισήκαµεν τὰ πονηρὰ καὶ ἠγαπήκαµεν τὰ καλά· καὶ
  ἀποκαταστήσατε ἐν πύλαις κρίµα, ὅπως ἐλεήσῃ κύριος ὁ θεὸς ὁ παντοκράτωρ τοὺς
  περιλοίπους τοῦ Ιωσηφ. <span style="color:#b00e23">(16)</span> διὰ τοῦτο τάδε
  λέγει κύριος ὁ θεὸς ὁ παντοκράτωρ Ἐν πάσαις πλατείαις κοπετός, καὶ ἐν πάσαις
  ὁδοῖς ῥηθήσεται Οὐαὶ οὐαί· κληθήσεται γεωργὸς εἰς πένθος καὶ κοπετὸν καὶ εἰς
  εἰδότας θρῆνον, <span style="color:#b00e23">(17)</span> καὶ ἐν πάσαις ὁδοῖς
  κοπετός, διότι διελεύσοµαι διὰ µέσου σου, εἶπεν κύριος. <span style=
  "color:#b00e23">(18)</span> Οὐαὶ οἱ ἐπιθυµοῦντες τὴν ἡµέραν κυρίου· ἵνα τί
  αὕτη ὑµῖν ἡ ἡµέρα τοῦ κυρίου; καὶ αὐτή ἐστιν σκότος καὶ οὐ φῶς, <span style=
  "color:#b00e23">(19)</span> ὃν τρόπον ὅταν φύγῃ ἄνθρωπος ἐκ προσώπου τοῦ
  λέοντος καὶ ἐµπέσῃ αὐτῷ ἡ ἄρκος, καὶ εἰσπηδήσῃ εἰς τὸν οἶκον αὐτοῦ καὶ
  ἀπερείσηται τὰς χεῖρας αὐτοῦ ἐπὶ τὸν τοῖχον καὶ δάκῃ αὐτὸν ὁ ὄφις.
  <span style="color:#b00e23">(20)</span> οὐχὶ σκότος ἡ ἡµέρα τοῦ κυρίου καὶ οὐ
  φῶς; καὶ γνόφος οὐκ ἔχων φέγγος αὐτῇ. <span style="color:#b00e23">(21)</span>
  µεµίσηκα ἀπῶσµαι ἑορτὰς ὑµῶν καὶ οὐ µὴ ὀσφρανθῶ ἐν ταῖς πανηγύρεσιν ὑµῶν·
  <span style="color:#b00e23">(22)</span> διότι καὶ ἐὰν ἐνέγκητέ µοι
  ὁλοκαυτώµατα καὶ θυσίας ὑµῶν, οὐ προσδέξοµαι αὐτά, καὶ σωτηρίου ἐπιφανείας
  ὑµῶν οὐκ ἐπιβλέψοµαι. <span style="color:#b00e23">(23)</span> µετάστησον ἀπ’
  ἐµοῦ ἦχον ᾠδῶν σου, καὶ ψαλµὸν ὀργάνων σου οὐκ ἀκούσοµαι· <span style=
  "color:#b00e23">(24)</span> καὶ κυλισθήσεται ὡς ὕδωρ κρίµα καὶ δικαιοσύνη ὡς
  χειµάρρους ἄβατος. <span style="color:#b00e23">(25)</span> µὴ σφάγια καὶ
  θυσίας προσηνέγκατέ µοι ἐν τῇ ἐρήµῳ τεσσαράκοντα ἔτη, οἶκος Ισραηλ;
  <span style="color:#b00e23">(26)</span> καὶ ἀνελάβετε τὴν σκηνὴν τοῦ Μολοχ
  καὶ τὸ ἄστρον τοῦ θεοῦ ὑµῶν Ραιφαν, τοὺς τύπους αὐτῶν, οὓς ἐποιήσατε ἑαυτοῖς.
  <span style="color:#b00e23">(27)</span> καὶ µετοικιῶ ὑµᾶς ἐπέκεινα Δαµασκοῦ,
  λέγει κύριος, ὁ θεὸς ὁ παντοκράτωρ ὄνοµα αὐτῷ.</p>

  <h3 id="amos6">6</h3>

  <p><span style="color:#b00e23">(1)</span> Οὐαὶ τοῖς ἐξουθενοῦσιν Σιων καὶ
  τοῖς πεποιθόσιν ἐπὶ τὸ ὄρος Σαµαρείας· ἀπετρύγησαν ἀρχὰς ἐθνῶν, καὶ εἰσῆλθον
  αὐτοί. οἶκος τοῦ Ισραηλ, <span style="color:#b00e23">(2)</span> διάβητε
  πάντες καὶ ἴδετε καὶ διέλθατε ἐκεῖθεν εἰς Εµαθ Ραββα καὶ κατάβητε ἐκεῖθεν εἰς
  Γεθ ἀλλοφύλων, τὰς κρατίστας ἐκ πασῶν τῶν βασιλειῶν τούτων, εἰ πλέονα τὰ ὅρια
  αὐτῶν ἐστιν τῶν ὑµετέρων ὁρίων. <span style="color:#b00e23">(3)</span> οἱ
  ἐρχόµενοι εἰς ἡµέραν κακήν, οἱ ἐγγίζοντες καὶ ἐφαπτόµενοι σαββάτων ψευδῶν,
  <span style="color:#b00e23">(4)</span> οἱ καθεύδοντες ἐπὶ κλινῶν ἐλεφαντίνων
  καὶ κατασπαταλῶντες ἐπὶ ταῖς στρωµναῖς αὐτῶν καὶ ἔσθοντες ἐρίφους ἐκ ποιµνίων
  καὶ µοσχάρια ἐκ µέσου βουκολίων γαλαθηνά, <span style=
  "color:#b00e23">(5)</span> οἱ ἐπικροτοῦντες πρὸς τὴν φωνὴν τῶν ὀργάνων ὡς
  ἑστῶτα ἐλογίσαντο καὶ οὐχ ὡς φεύγοντα· <span style="color:#b00e23">(6)</span>
  οἱ πίνοντες τὸν διυλισµένον οἶνον καὶ τὰ πρῶτα µύρα χριόµενοι καὶ οὐκ ἔπασχον
  οὐδὲν ἐπὶ τῇ συντριβῇ Ιωσηφ. <span style="color:#b00e23">(7)</span> διὰ τοῦτο
  νῦν αἰχµάλωτοι ἔσονται ἀπ’ ἀρχῆς δυναστῶν, καὶ ἐξαρθήσεται χρεµετισµὸς ἵππων
  ἐξ Εφραιµ. <span style="color:#b00e23">(8)</span> ὅτι ὤµοσεν κύριος καθ’
  ἑαυτοῦ Διότι βδελύσσοµαι ἐγὼ πᾶσαν τὴν ὕβριν Ιακωβ καὶ τὰς χώρας αὐτοῦ
  µεµίσηκα, καὶ ἐξαρῶ πόλιν σὺν πᾶσιν τοῖς κατοικοῦσιν αὐτήν· <span style=
  "color:#b00e23">(9)</span> καὶ ἔσται ἐὰν ὑπολειφθῶσιν δέκα ἄνδρες ἐν οἰκίᾳ
  µιᾷ, καὶ ἀποθανοῦνται, καὶ ὑπολειφθήσονται οἱ κατάλοιποι, <span style=
  "color:#b00e23">(10)</span> καὶ λήµψονται οἱ οἰκεῖοι αὐτῶν καὶ παραβιῶνται
  τοῦ ἐξενέγκαι τὰ ὀστᾶ αὐτῶν ἐκ τοῦ οἴκου· καὶ ἐρεῖ τοῖς προεστηκόσι τῆς
  οἰκίας Εἰ ἔτι ὑπάρχει παρὰ σοί; καὶ ἐρεῖ Οὐκέτι· καὶ ἐρεῖ Σίγα, ἕνεκα τοῦ µὴ
  ὀνοµάσαι τὸ ὄνοµα κυρίου. <span style="color:#b00e23">(11)</span> διότι ἰδοὺ
  κύριος ἐντέλλεται καὶ πατάξει τὸν οἶκον τὸν µέγαν θλάσµασιν καὶ τὸν οἶκον τὸν
  µικρὸν ῥάγµασιν. <span style="color:#b00e23">(12)</span> εἰ διώξονται ἐν
  πέτραις ἵπποι; εἰ παρασιωπήσονται ἐν θηλείαις; ὅτι ὑµεῖς ἐξεστρέψατε εἰς
  θυµὸν κρίµα καὶ καρπὸν δικαιοσύνης εἰς πικρίαν, <span style=
  "color:#b00e23">(13)</span> οἱ εὐφραινόµενοι ἐπ’ οὐδενὶ λόγῳ, οἱ λέγοντες Οὐκ
  ἐν τῇ ἰσχύι ἡµῶν ἔσχοµεν κέρατα; <span style="color:#b00e23">(14)</span>
  διότι ἰδοὺ ἐγὼ ἐπεγείρω ἐφ’ ὑµᾶς, οἶκος τοῦ Ισραηλ, ἔθνος, καὶ ἐκθλίψουσιν
  ὑµᾶς τοῦ µὴ εἰσελθεῖν εἰς Εµαθ καὶ ἕως τοῦ χειµάρρου τῶν δυσµῶν. <span style=
  "color:#b00e23">(15)</span></p>

  <h3 id="amos7">7</h3>

  <p><span style="color:#b00e23">(1)</span> Οὕτως ἔδειξέν µοι κύριος καὶ ἰδοὺ
  ἐπιγονὴ ἀκρίδων ἐρχοµένη ἑωθινή, καὶ ἰδοὺ βροῦχος εἷς Γωγ ὁ βασιλεύς.
  <span style="color:#b00e23">(2)</span> καὶ ἔσται ἐὰν συντελέσῃ τοῦ καταφαγεῖν
  τὸν χόρτον τῆς γῆς, καὶ εἶπα Κύριε κύριε, ἵλεως γενοῦ· τίς ἀναστήσει τὸν
  Ιακωβ; ὅτι ὀλιγοστός ἐστιν· <span style="color:#b00e23">(3)</span>
  µετανόησον, κύριε, ἐπὶ τούτῳ. Καὶ τοῦτο οὐκ ἔσται, λέγει κύριος. <span style=
  "color:#b00e23">(4)</span> Οὕτως ἔδειξέν µοι κύριος καὶ ἰδοὺ ἐκάλεσεν τὴν
  δίκην ἐν πυρὶ κύριος, καὶ κατέφαγε τὴν ἄβυσσον τὴν πολλὴν καὶ κατέφαγεν τὴν
  µερίδα. <span style="color:#b00e23">(5)</span> καὶ εἶπα Κύριε κύριε, κόπασον
  δή· τίς ἀναστήσει τὸν Ιακωβ; ὅτι ὀλιγοστός ἐστιν· <span style=
  "color:#b00e23">(6)</span> µετανόησον, κύριε, ἐπὶ τούτῳ. Καὶ τοῦτο οὐ µὴ
  γένηται, λέγει κύριος. <span style="color:#b00e23">(7)</span> Οὕτως ἔδειξέν
  µοι κύριος καὶ ἰδοὺ ἀνὴρ ἑστηκὼς ἐπὶ τείχους ἀδαµαντίνου, καὶ ἐν τῇ χειρὶ
  αὐτοῦ ἀδάµας. <span style="color:#b00e23">(8)</span> καὶ εἶπεν κύριος πρός µε
  Τί σὺ ὁρᾷς, Αµως; καὶ εἶπα Ἀδάµαντα. καὶ εἶπεν κύριος πρός µε Ἰδοὺ ἐγὼ
  ἐντάσσω ἀδάµαντα ἐν µέσῳ λαοῦ µου Ισραηλ, οὐκέτι µὴ προσθῶ τοῦ παρελθεῖν
  αὐτόν· <span style="color:#b00e23">(9)</span> καὶ ἀφανισθήσονται βωµοὶ τοῦ
  γέλωτος, καὶ αἱ τελεταὶ τοῦ Ισραηλ ἐξερηµωθήσονται, καὶ ἀναστήσοµαι ἐπὶ τὸν
  οἶκον Ιεροβοαµ ἐν ῥοµφαίᾳ. <span style="color:#b00e23">(10)</span> Καὶ
  ἐξαπέστειλεν Αµασιας ὁ ἱερεὺς Βαιθηλ πρὸς Ιεροβοαµ βασιλέα Ισραηλ λέγων
  Συστροφὰς ποιεῖται κατὰ σοῦ Αµως ἐν µέσῳ οἴκου Ισραηλ· οὐ µὴ δύνηται ἡ γῆ
  ὑπενεγκεῖν ἅπαντας τοὺς λόγους αὐτοῦ· <span style="color:#b00e23">(11)</span>
  διότι τάδε λέγει Αµως Ἐν ῥοµφαίᾳ τελευτήσει Ιεροβοαµ, ὁ δὲ Ισραηλ αἰχµάλωτος
  ἀχθήσεται ἀπὸ τῆς γῆς αὐτοῦ. <span style="color:#b00e23">(12)</span> καὶ
  εἶπεν Αµασιας πρὸς Αµως Ὁ ὁρῶν, βάδιζε ἐκχώρησον εἰς γῆν Ιουδα καὶ ἐκεῖ
  καταβίου καὶ ἐκεῖ προφητεύσεις· <span style="color:#b00e23">(13)</span> εἰς
  δὲ Βαιθηλ οὐκέτι µὴ προσθῇς τοῦ προφητεῦσαι, ὅτι ἁγίασµα βασιλέως ἐστὶν καὶ
  οἶκος βασιλείας ἐστίν. <span style="color:#b00e23">(14)</span> καὶ ἀπεκρίθη
  Αµως καὶ εἶπεν πρὸς Αµασιαν Οὐκ ἤµην προφήτης ἐγὼ οὐδὲ υἱὸς προφήτου, ἀλλ’ ἢ
  αἰπόλος ἤµην καὶ κνίζων συκάµινα· <span style="color:#b00e23">(15)</span> καὶ
  ἀνέλαβέν µε κύριος ἐκ τῶν προβάτων, καὶ εἶπεν κύριος πρός µε Βάδιζε
  προφήτευσον ἐπὶ τὸν λαόν µου Ισραηλ. <span style="color:#b00e23">(16)</span>
  καὶ νῦν ἄκουε λόγον κυρίου Σὺ λέγεις Μὴ προφήτευε ἐπὶ τὸν Ισραηλ καὶ οὐ µὴ
  ὀχλαγωγήσῃς ἐπὶ τὸν οἶκον Ιακωβ· <span style="color:#b00e23">(17)</span> διὰ
  τοῦτο τάδε λέγει κύριος Ἡ γυνή σου ἐν τῇ πόλει πορνεύσει, καὶ οἱ υἱοί σου καὶ
  αἱ θυγατέρες σου ἐν ῥοµφαίᾳ πεσοῦνται, καὶ ἡ γῆ σου ἐν σχοινίῳ
  καταµετρηθήσεται, καὶ σὺ ἐν γῇ ἀκαθάρτῳ τελευτήσεις, ὁ δὲ Ισραηλ αἰχµάλωτος
  ἀχθήσεται ἀπὸ τῆς γῆς αὐτοῦ.</p>

  <h3 id="amos8">8</h3>

  <p><span style="color:#b00e23">(1)</span> Οὕτως ἔδειξέν µοι κύριος καὶ ἰδοὺ
  ἄγγος ἰξευτοῦ. <span style="color:#b00e23">(2)</span> καὶ εἶπεν Τί σὺ
  βλέπεις, Αµως; καὶ εἶπα Ἄγγος ἰξευτοῦ. καὶ εἶπεν κύριος πρός µε Ἥκει τὸ πέρας
  ἐπὶ τὸν λαόν µου Ισραηλ, οὐκέτι µὴ προσθῶ τοῦ παρελθεῖν αὐτόν· <span style=
  "color:#b00e23">(3)</span> καὶ ὀλολύξει τὰ φατνώµατα τοῦ ναοῦ· ἐν ἐκείνῃ τῇ
  ἡµέρᾳ, λέγει κύριος, πολὺς ὁ πεπτωκὼς ἐν παντὶ τόπῳ, ἐπιρρίψω σιωπήν.
  <span style="color:#b00e23">(4)</span> Ἀκούσατε δὴ ταῦτα, οἱ ἐκτρίβοντες εἰς
  τὸ πρωὶ πένητα καὶ καταδυναστεύοντες πτωχοὺς ἀπὸ τῆς γῆς, <span style=
  "color:#b00e23">(5)</span> οἱ λέγοντες Πότε διελεύσεται ὁ µὴν καὶ ἐµπολήσοµεν
  καὶ τὰ σάββατα καὶ ἀνοίξοµεν θησαυροὺς τοῦ ποιῆσαι µικρὸν µέτρον καὶ τοῦ
  µεγαλῦναι στάθµια καὶ ποιῆσαι ζυγὸν ἄδικον <span style=
  "color:#b00e23">(6)</span> τοῦ κτᾶσθαι ἐν ἀργυρίῳ πτωχοὺς καὶ ταπεινὸν ἀντὶ
  ὑποδηµάτων καὶ ἀπὸ παντὸς γενήµατος ἐµπορευσόµεθα; <span style=
  "color:#b00e23">(7)</span> ὀµνύει κύριος καθ’ ὑπερηφανίας Ιακωβ Εἰ
  ἐπιλησθήσεται εἰς νῖκος πάντα τὰ ἔργα ὑµῶν. <span style=
  "color:#b00e23">(8)</span> καὶ ἐπὶ τούτοις οὐ ταραχθήσεται ἡ γῆ, καὶ πενθήσει
  πᾶς ὁ κατοικῶν ἐν αὐτῇ, καὶ ἀναβήσεται ὡς ποταµὸς συντέλεια καὶ καταβήσεται
  ὡς ποταµὸς Αἰγύπτου. <span style="color:#b00e23">(9)</span> καὶ ἔσται ἐν
  ἐκείνῃ τῇ ἡµέρᾳ, λέγει κύριος ὁ θεός, καὶ δύσεται ὁ ἥλιος µεσηµβρίας, καὶ
  συσκοτάσει ἐπὶ τῆς γῆς ἐν ἡµέρᾳ τὸ φῶς· <span style=
  "color:#b00e23">(10)</span> καὶ µεταστρέψω τὰς ἑορτὰς ὑµῶν εἰς πένθος καὶ
  πάσας τὰς ᾠδὰς ὑµῶν εἰς θρῆνον καὶ ἀναβιβῶ ἐπὶ πᾶσαν ὀσφὺν σάκκον καὶ ἐπὶ
  πᾶσαν κεφαλὴν φαλάκρωµα καὶ θήσοµαι αὐτὸν ὡς πένθος ἀγαπητοῦ καὶ τοὺς µετ’
  αὐτοῦ ὡς ἡµέραν ὀδύνης. <span style="color:#b00e23">(11)</span> ἰδοὺ ἡµέραι
  ἔρχονται, λέγει κύριος, καὶ ἐξαποστελῶ λιµὸν ἐπὶ τὴν γῆν, οὐ λιµὸν ἄρτου οὐδὲ
  δίψαν ὕδατος, ἀλλὰ λιµὸν τοῦ ἀκοῦσαι λόγον κυρίου· <span style=
  "color:#b00e23">(12)</span> καὶ σαλευθήσονται ὕδατα ἕως θαλάσσης, καὶ ἀπὸ
  βορρᾶ ἕως ἀνατολῶν περιδραµοῦνται ζητοῦντες τὸν λόγον κυρίου καὶ οὐ µὴ
  εὕρωσιν. <span style="color:#b00e23">(13)</span> ἐν τῇ ἡµέρᾳ ἐκείνῃ
  ἐκλείψουσιν αἱ παρθένοι αἱ καλαὶ καὶ οἱ νεανίσκοι ἐν δίψει <span style=
  "color:#b00e23">(14)</span> οἱ ὀµνύοντες κατὰ τοῦ ἱλασµοῦ Σαµαρείας καὶ οἱ
  λέγοντες Ζῇ ὁ θεός σου, Δαν, καὶ ζῇ ὁ θεός σου, Βηρσαβεε· καὶ πεσοῦνται καὶ
  οὐ µὴ ἀναστῶσιν ἔτι.</p>

  <h3 id="amos9">9</h3>

  <p><span style="color:#b00e23">(1)</span> Εἶδον τὸν κύριον ἐφεστῶτα ἐπὶ τοῦ
  θυσιαστηρίου, καὶ εἶπεν Πάταξον ἐπὶ τὸ ἱλαστήριον καὶ σεισθήσεται τὰ πρόπυλα
  καὶ διάκοψον εἰς κεφαλὰς πάντων· καὶ τοὺς καταλοίπους αὐτῶν ἐν ῥοµφαίᾳ
  ἀποκτενῶ, οὐ µὴ διαφύγῃ ἐξ αὐτῶν φεύγων, καὶ οὐ µὴ διασωθῇ ἐξ αὐτῶν
  ἀνασῳζόµενος. <span style="color:#b00e23">(2)</span> ἐὰν κατορυγῶσιν εἰς
  ᾅδου, ἐκεῖθεν ἡ χείρ µου ἀνασπάσει αὐτούς· καὶ ἐὰν ἀναβῶσιν εἰς τὸν οὐρανόν,
  ἐκεῖθεν κατάξω αὐτούς· <span style="color:#b00e23">(3)</span> ἐὰν ἐγκρυβῶσιν
  εἰς τὴν κορυφὴν τοῦ Καρµήλου, ἐκεῖθεν ἐξερευνήσω καὶ λήµψοµαι αὐτούς· καὶ ἐὰν
  καταδύσωσιν ἐξ ὀφθαλµῶν µου εἰς τὰ βάθη τῆς θαλάσσης, ἐκεῖ ἐντελοῦµαι τῷ
  δράκοντι καὶ δήξεται αὐτούς· <span style="color:#b00e23">(4)</span> καὶ ἐὰν
  πορευθῶσιν ἐν αἰχµαλωσίᾳ πρὸ προσώπου τῶν ἐχθρῶν αὐτῶν, ἐκεῖ ἐντελοῦµαι τῇ
  ῥοµφαίᾳ καὶ ἀποκτενεῖ αὐτούς· καὶ στηριῶ τοὺς ὀφθαλµούς µου ἐπ’ αὐτοὺς εἰς
  κακὰ καὶ οὐκ εἰς ἀγαθά. <span style="color:#b00e23">(5)</span> καὶ κύριος
  κύριος ὁ θεὸς ὁ παντοκράτωρ, ὁ ἐφαπτόµενος τῆς γῆς καὶ σαλεύων αὐτήν, καὶ
  πενθήσουσιν πάντες οἱ κατοικοῦντες αὐτήν, καὶ ἀναβήσεται ὡς ποταµὸς συντέλεια
  αὐτῆς καὶ καταβήσεται ὡς ποταµὸς Αἰγύπτου· <span style=
  "color:#b00e23">(6)</span> ὁ οἰκοδοµῶν εἰς τὸν οὐρανὸν ἀνάβασιν αὐτοῦ καὶ τὴν
  ἐπαγγελίαν αὐτοῦ ἐπὶ τῆς γῆς θεµελιῶν, ὁ προσκαλούµενος τὸ ὕδωρ τῆς θαλάσσης
  καὶ ἐκχέων αὐτὸ ἐπὶ πρόσωπον τῆς γῆς· κύριος ὁ θεὸς ὁ παντοκράτωρ ὄνοµα αὐτῷ.
  <span style="color:#b00e23">(7)</span> οὐχ ὡς υἱοὶ Αἰθιόπων ὑµεῖς ἐστε ἐµοί,
  υἱοὶ Ισραηλ; λέγει κύριος. οὐ τὸν Ισραηλ ἀνήγαγον ἐκ γῆς Αἰγύπτου καὶ τοὺς
  ἀλλοφύλους ἐκ Καππαδοκίας καὶ τοὺς Σύρους ἐκ βόθρου; <span style=
  "color:#b00e23">(8)</span> Ἰδοὺ οἱ ὀφθαλµοὶ κυρίου τοῦ θεοῦ ἐπὶ τὴν βασιλείαν
  τῶν ἁµαρτωλῶν καὶ ἐξαρῶ αὐτὴν ἀπὸ προσώπου τῆς γῆς· πλὴν ὅτι οὐκ εἰς τέλος
  ἐξαρῶ τὸν οἶκον Ιακωβ, λέγει κύριος. <span style="color:#b00e23">(9)</span>
  διότι ἰδοὺ ἐγὼ ἐντέλλοµαι καὶ λικµιῶ ἐν πᾶσι τοῖς ἔθνεσιν τὸν οἶκον τοῦ
  Ισραηλ, ὃν τρόπον λικµᾶται ἐν τῷ λικµῷ καὶ οὐ µὴ πέσῃ σύντριµµα ἐπὶ τὴν γῆν.
  <span style="color:#b00e23">(10)</span> ἐν ῥοµφαίᾳ τελευτήσουσι πάντες
  ἁµαρτωλοὶ λαοῦ µου οἱ λέγοντες Οὐ µὴ ἐγγίσῃ οὐδ’ οὐ µὴ γένηται ἐφ’ ἡµᾶς τὰ
  κακά. <span style="color:#b00e23">(11)</span> ἐν τῇ ἡµέρᾳ ἐκείνῃ ἀναστήσω τὴν
  σκηνὴν Δαυιδ τὴν πεπτωκυῖαν καὶ ἀνοικοδοµήσω τὰ πεπτωκότα αὐτῆς καὶ τὰ
  κατεσκαµµένα αὐτῆς ἀναστήσω καὶ ἀνοικοδοµήσω αὐτὴν καθὼς αἱ ἡµέραι τοῦ
  αἰῶνος, <span style="color:#b00e23">(12)</span> ὅπως ἐκζητήσωσιν οἱ
  κατάλοιποι τῶν ἀνθρώπων καὶ πάντα τὰ ἔθνη, ἐφ’ οὓς ἐπικέκληται τὸ ὄνοµά µου
  ἐπ’ αὐτούς, λέγει κύριος ὁ θεὸς ὁ ποιῶν ταῦτα. <span style=
  "color:#b00e23">(13)</span> ἰδοὺ ἡµέραι ἔρχονται, λέγει κύριος, καὶ
  καταλήµψεται ὁ ἀλοητὸς τὸν τρύγητον, καὶ περκάσει ἡ σταφυλὴ ἐν τῷ σπόρῳ, καὶ
  ἀποσταλάξει τὰ ὄρη γλυκασµόν, καὶ πάντες οἱ βουνοὶ σύµφυτοι ἔσονται·
  <span style="color:#b00e23">(14)</span> καὶ ἐπιστρέψω τὴν αἰχµαλωσίαν λαοῦ
  µου Ισραηλ, καὶ οἰκοδοµήσουσιν πόλεις τὰς ἠφανισµένας καὶ κατοικήσουσιν καὶ
  καταφυτεύσουσιν ἀµπελῶνας καὶ πίονται τὸν οἶνον αὐτῶν καὶ φυτεύσουσιν κήπους
  καὶ φάγονται τὸν καρπὸν αὐτῶν· <span style="color:#b00e23">(15)</span> καὶ
  καταφυτεύσω αὐτοὺς ἐπὶ τῆς γῆς αὐτῶν, καὶ οὐ µὴ ἐκσπασθῶσιν οὐκέτι ἀπὸ τῆς
  γῆς αὐτῶν, ἧς ἔδωκα αὐτοῖς, λέγει κύριος ὁ θεὸς ὁ παντοκράτωρ.</p>
</body>
</html>
