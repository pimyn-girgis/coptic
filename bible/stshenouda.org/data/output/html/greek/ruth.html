<!DOCTYPE html>
<html>
<head>
  <title>Ruth</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="ruth">Ruth</h2>
  <a href="#ruth1">1</a> <a href="#ruth2">2</a> <a href="#ruth3">3</a> <a href=
  "#ruth4">4</a>
  <h3 id="ruth1">1</h3>

  <p><span style="color:#b00e23">(1)</span> Καὶ ἐγένετο ἐν τῷ κρίνειν τοὺς
  κριτὰς καὶ ἐγένετο λιµὸς ἐν τῇ γῇ, καὶ ἐπορεύθη ἀνὴρ ἀπὸ Βαιθλεεµ τῆς Ιουδα
  τοῦ παροικῆσαι ἐν ἀγρῷ Μωαβ, αὐτὸς καὶ ἡ γυνὴ αὐτοῦ καὶ οἱ υἱοὶ αὐτοῦ.
  <span style="color:#b00e23">(2)</span> καὶ ὄνοµα τῷ ἀνδρὶ Αβιµελεχ, καὶ ὄνοµα
  τῇ γυναικὶ αὐτοῦ Νωεµιν, καὶ ὄνοµα τοῖς δυσὶν υἱοῖς αὐτοῦ Μααλων καὶ Χελαιων,
  Εφραθαῖοι ἐκ Βαιθλεεµ τῆς Ιουδα· καὶ ἤλθοσαν εἰς ἀγρὸν Μωαβ καὶ ἦσαν ἐκεῖ.
  <span style="color:#b00e23">(3)</span> καὶ ἀπέθανεν Αβιµελεχ ὁ ἀνὴρ τῆς
  Νωεµιν, καὶ κατελείφθη αὐτὴ καὶ οἱ δύο υἱοὶ αὐτῆς. <span style=
  "color:#b00e23">(4)</span> καὶ ἐλάβοσαν ἑαυτοῖς γυναῖκας Μωαβίτιδας, ὄνοµα τῇ
  µιᾷ Ορφα, καὶ ὄνοµα τῇ δευτέρᾳ Ρουθ· καὶ κατῴκησαν ἐκεῖ ὡς δέκα ἔτη.
  <span style="color:#b00e23">(5)</span> καὶ ἀπέθανον καί γε ἀµφότεροι, Μααλων
  καὶ Χελαιων, καὶ κατελείφθη ἡ γυνὴ ἀπὸ τοῦ ἀνδρὸς αὐτῆς καὶ ἀπὸ τῶν δύο υἱῶν
  αὐτῆς. <span style="color:#b00e23">(6)</span> καὶ ἀνέστη αὐτὴ καὶ αἱ δύο
  νύµφαι αὐτῆς καὶ ἀπέστρεψαν ἐξ ἀγροῦ Μωαβ, ὅτι ἤκουσαν ἐν ἀγρῷ Μωαβ ὅτι
  ἐπέσκεπται κύριος τὸν λαὸν αὐτοῦ δοῦναι αὐτοῖς ἄρτους. <span style=
  "color:#b00e23">(7)</span> καὶ ἐξῆλθεν ἐκ τοῦ τόπου, οὗ ἦν ἐκεῖ, καὶ αἱ δύο
  νύµφαι αὐτῆς µετ’ αὐτῆς· καὶ ἐπορεύοντο ἐν τῇ ὁδῷ τοῦ ἐπιστρέψαι εἰς τὴν γῆν
  Ιουδα. <span style="color:#b00e23">(8)</span> καὶ εἶπεν Νωεµιν ταῖς νύµφαις
  αὐτῆς Πορεύεσθε δὴ ἀποστράφητε ἑκάστη εἰς οἶκον µητρὸς αὐτῆς· ποιήσαι κύριος
  µεθ’ ὑµῶν ἔλεος, καθὼς ἐποιήσατε µετὰ τῶν τεθνηκότων καὶ µετ’ ἐµοῦ·
  <span style="color:#b00e23">(9)</span> δῴη κύριος ὑµῖν καὶ εὕροιτε ἀνάπαυσιν
  ἑκάστη ἐν οἴκῳ ἀνδρὸς αὐτῆς. καὶ κατεφίλησεν αὐτάς, καὶ ἐπῆραν τὴν φωνὴν
  αὐτῶν καὶ ἔκλαυσαν. <span style="color:#b00e23">(10)</span> καὶ εἶπαν αὐτῇ
  Μετὰ σοῦ ἐπιστρέφοµεν εἰς τὸν λαόν σου. <span style=
  "color:#b00e23">(11)</span> καὶ εἶπεν Νωεµιν Ἐπιστράφητε δή, θυγατέρες µου·
  καὶ ἵνα τί πορεύεσθε µετ’ ἐµοῦ; µὴ ἔτι µοι υἱοὶ ἐν τῇ κοιλίᾳ µου καὶ ἔσονται
  ὑµῖν εἰς ἄνδρας; <span style="color:#b00e23">(12)</span> ἐπιστράφητε δή,
  θυγατέρες µου, διότι γεγήρακα τοῦ µὴ εἶναι ἀνδρί· ὅτι εἶπα ὅτι ἔστιν µοι
  ὑπόστασις τοῦ γενηθῆναί µε ἀνδρὶ καὶ τέξοµαι υἱούς, <span style=
  "color:#b00e23">(13)</span> µὴ αὐτοὺς προσδέξεσθε ἕως οὗ ἁδρυνθῶσιν; ἢ αὐτοῖς
  κατασχεθήσεσθε τοῦ µὴ γενέσθαι ἀνδρί; µὴ δή, θυγατέρες µου, ὅτι ἐπικράνθη µοι
  ὑπὲρ ὑµᾶς ὅτι ἐξῆλθεν ἐν ἐµοὶ χεὶρ κυρίου. <span style=
  "color:#b00e23">(14)</span> καὶ ἐπῆραν τὴν φωνὴν αὐτῶν καὶ ἔκλαυσαν ἔτι· καὶ
  κατεφίλησεν Ορφα τὴν πενθερὰν αὐτῆς καὶ ἐπέστρεψεν εἰς τὸν λαὸν αὐτῆς, Ρουθ
  δὲ ἠκολούθησεν αὐτῇ. <span style="color:#b00e23">(15)</span> καὶ εἶπεν Νωεµιν
  πρὸς Ρουθ Ἰδοὺ ἀνέστρεψεν ἡ σύννυµφός σου πρὸς λαὸν αὐτῆς καὶ πρὸς τοὺς θεοὺς
  αὐτῆς· ἐπιστράφητι δὴ καὶ σὺ ὀπίσω τῆς συννύµφου σου. <span style=
  "color:#b00e23">(16)</span> εἶπεν δὲ Ρουθ Μὴ ἀπαντήσαι ἐµοὶ τοῦ καταλιπεῖν σε
  ἢ ἀποστρέψαι ὄπισθέν σου· ὅτι σὺ ὅπου ἐὰν πορευθῇς, πορεύσοµαι, καὶ οὗ ἐὰν
  αὐλισθῇς, αὐλισθήσοµαι· ὁ λαός σου λαός µου, καὶ ὁ θεός σου θεός µου·
  <span style="color:#b00e23">(17)</span> καὶ οὗ ἐὰν ἀποθάνῃς, ἀποθανοῦµαι
  κἀκεῖ ταφήσοµαι· τάδε ποιήσαι µοι κύριος καὶ τάδε προσθείη, ὅτι θάνατος
  διαστελεῖ ἀνὰ µέσον ἐµοῦ καὶ σοῦ. <span style="color:#b00e23">(18)</span>
  ἰδοῦσα δὲ Νωεµιν ὅτι κραταιοῦται αὐτὴ τοῦ πορεύεσθαι µετ’ αὐτῆς, ἐκόπασεν τοῦ
  λαλῆσαι πρὸς αὐτὴν ἔτι. <span style="color:#b00e23">(19)</span> ἐπορεύθησαν
  δὲ ἀµφότεραι ἕως τοῦ παραγενέσθαι αὐτὰς εἰς Βαιθλεεµ. καὶ ἤχησεν πᾶσα ἡ πόλις
  ἐπ’ αὐταῖς καὶ εἶπον Αὕτη ἐστὶν Νωεµιν; <span style=
  "color:#b00e23">(20)</span> καὶ εἶπεν πρὸς αὐτάς Μὴ δὴ καλεῖτέ µε Νωεµιν,
  καλέσατέ µε Πικράν, ὅτι ἐπικράνθη ἐν ἐµοὶ ὁ ἱκανὸς σφόδρα· <span style=
  "color:#b00e23">(21)</span> ἐγὼ πλήρης ἐπορεύθην, καὶ κενὴν ἀπέστρεψέν µε ὁ
  κύριος· καὶ ἵνα τί καλεῖτέ µε Νωεµιν; καὶ κύριος ἐταπείνωσέν µε, καὶ ὁ ἱκανὸς
  ἐκάκωσέν µε. <span style="color:#b00e23">(22)</span> καὶ ἐπέστρεψεν Νωεµιν
  καὶ Ρουθ ἡ Μωαβῖτις ἡ νύµφη αὐτῆς ἐπιστρέφουσα ἐξ ἀγροῦ Μωαβ· αὐταὶ δὲ
  παρεγενήθησαν εἰς Βαιθλεεµ ἐν ἀρχῇ θερισµοῦ κριθῶν.</p>

  <h3 id="ruth2">2</h3>

  <p><span style="color:#b00e23">(1)</span> Καὶ τῇ Νωεµιν ἀνὴρ γνώριµος τῷ
  ἀνδρὶ αὐτῆς· ὁ δὲ ἀνὴρ δυνατὸς ἰσχύι ἐκ τῆς συγγενείας Αβιµελεχ, καὶ ὄνοµα
  αὐτῷ Βοος. <span style="color:#b00e23">(2)</span> καὶ εἶπεν Ρουθ ἡ Μωαβῖτις
  πρὸς Νωεµιν Πορευθῶ δὴ εἰς ἀγρὸν καὶ συνάξω ἐν τοῖς στάχυσιν κατόπισθεν οὗ
  ἐὰν εὕρω χάριν ἐν ὀφθαλµοῖς αὐτοῦ. εἶπεν δὲ αὐτῇ Πορεύου, θύγατερ.
  <span style="color:#b00e23">(3)</span> καὶ ἐπορεύθη καὶ συνέλεξεν ἐν τῷ ἀγρῷ
  κατόπισθεν τῶν θεριζόντων· καὶ περιέπεσεν περιπτώµατι τῇ µερίδι τοῦ ἀγροῦ
  Βοος τοῦ ἐκ συγγενείας Αβιµελεχ. <span style="color:#b00e23">(4)</span> καὶ
  ἰδοὺ Βοος ἦλθεν ἐκ Βαιθλεεµ καὶ εἶπεν τοῖς θερίζουσιν Κύριος µεθ’ ὑµῶν· καὶ
  εἶπον αὐτῷ Εὐλογήσαι σε κύριος. <span style="color:#b00e23">(5)</span> καὶ
  εἶπεν Βοος τῷ παιδαρίῳ αὐτοῦ τῷ ἐφεστῶτι ἐπὶ τοὺς θερίζοντας Τίνος ἡ νεᾶνις
  αὕτη; <span style="color:#b00e23">(6)</span> καὶ ἀπεκρίθη τὸ παιδάριον τὸ
  ἐφεστὸς ἐπὶ τοὺς θερίζοντας καὶ εἶπεν Ἡ παῖς ἡ Μωαβῖτίς ἐστιν ἡ ἀποστραφεῖσα
  µετὰ Νωεµιν ἐξ ἀγροῦ Μωαβ <span style="color:#b00e23">(7)</span> καὶ εἶπεν
  Συλλέξω δὴ καὶ συνάξω ἐν τοῖς δράγµασιν ὄπισθεν τῶν θεριζόντων· καὶ ἦλθεν καὶ
  ἔστη ἀπὸ πρωίθεν καὶ ἕως ἑσπέρας, οὐ κατέπαυσεν ἐν τῷ ἀγρῷ µικρόν.
  <span style="color:#b00e23">(8)</span> καὶ εἶπεν Βοος πρὸς Ρουθ Οὐκ ἤκουσας,
  θύγατερ; µὴ πορευθῇς ἐν ἀγρῷ συλλέξαι ἑτέρῳ, καὶ σὺ οὐ πορεύσῃ ἐντεῦθεν· ὧδε
  κολλήθητι µετὰ τῶν κορασίων µου· <span style="color:#b00e23">(9)</span> οἱ
  ὀφθαλµοί σου εἰς τὸν ἀγρόν, οὗ ἐὰν θερίζωσιν, καὶ πορεύσῃ κατόπισθεν αὐτῶν·
  ἰδοὺ ἐνετειλάµην τοῖς παιδαρίοις τοῦ µὴ ἅψασθαί σου· καὶ ὅ τι διψήσεις, καὶ
  πορευθήσῃ εἰς τὰ σκεύη καὶ πίεσαι ὅθεν ἂν ὑδρεύωνται τὰ παιδάρια.
  <span style="color:#b00e23">(10)</span> καὶ ἔπεσεν ἐπὶ πρόσωπον αὐτῆς καὶ
  προσεκύνησεν ἐπὶ τὴν γῆν καὶ εἶπεν πρὸς αὐτόν Τί ὅτι εὗρον χάριν ἐν ὀφθαλµοῖς
  σου τοῦ ἐπιγνῶναί µε; καὶ ἐγώ εἰµι ξένη. <span style=
  "color:#b00e23">(11)</span> καὶ ἀπεκρίθη Βοος καὶ εἶπεν αὐτῇ Ἀπαγγελίᾳ
  ἀπηγγέλη µοι ὅσα πεποίηκας µετὰ τῆς πενθερᾶς σου µετὰ τὸ ἀποθανεῖν τὸν ἄνδρα
  σου καὶ πῶς κατέλιπες τὸν πατέρα σου καὶ τὴν µητέρα σου καὶ τὴν γῆν γενέσεώς
  σου καὶ ἐπορεύθης πρὸς λαὸν ὃν οὐκ ᾔδεις ἐχθὲς καὶ τρίτης· <span style=
  "color:#b00e23">(12)</span> ἀποτείσαι κύριος τὴν ἐργασίαν σου, καὶ γένοιτο ὁ
  µισθός σου πλήρης παρὰ κυρίου θεοῦ Ισραηλ, πρὸς ὃν ἦλθες πεποιθέναι ὑπὸ τὰς
  πτέρυγας αὐτοῦ. <span style="color:#b00e23">(13)</span> ἡ δὲ εἶπεν Εὕροιµι
  χάριν ἐν ὀφθαλµοῖς σου, κύριε, ὅτι παρεκάλεσάς µε καὶ ὅτι ἐλάλησας ἐπὶ
  καρδίαν τῆς δούλης σου, καὶ ἰδοὺ ἐγὼ ἔσοµαι ὡς µία τῶν παιδισκῶν σου.
  <span style="color:#b00e23">(14)</span> καὶ εἶπεν αὐτῇ Βοος Ἤδη ὥρα τοῦ
  φαγεῖν πρόσελθε ὧδε καὶ φάγεσαι τῶν ἄρτων καὶ βάψεις τὸν ψωµόν σου ἐν τῷ
  ὄξει. καὶ ἐκάθισεν Ρουθ ἐκ πλαγίων τῶν θεριζόντων, καὶ ἐβούνισεν αὐτῇ Βοος
  ἄλφιτον, καὶ ἔφαγεν καὶ ἐνεπλήσθη καὶ κατέλιπεν. <span style=
  "color:#b00e23">(15)</span> καὶ ἀνέστη τοῦ συλλέγειν, καὶ ἐνετείλατο Βοος
  τοῖς παιδαρίοις αὐτοῦ λέγων Καί γε ἀνὰ µέσον τῶν δραγµάτων συλλεγέτω, καὶ µὴ
  καταισχύνητε αὐτήν· <span style="color:#b00e23">(16)</span> καὶ βαστάζοντες
  βαστάξατε αὐτῇ καί γε παραβάλλοντες παραβαλεῖτε αὐτῇ ἐκ τῶν βεβουνισµένων,
  καὶ ἄφετε καὶ συλλέξει, καὶ οὐκ ἐπιτιµήσετε αὐτῇ. <span style=
  "color:#b00e23">(17)</span> καὶ συνέλεξεν ἐν τῷ ἀγρῷ ἕως ἑσπέρας· καὶ
  ἐρράβδισεν ἃ συνέλεξεν, καὶ ἐγενήθη ὡς οιφι κριθῶν. <span style=
  "color:#b00e23">(18)</span> καὶ ἦρεν καὶ εἰσῆλθεν εἰς τὴν πόλιν, καὶ εἶδεν ἡ
  πενθερὰ αὐτῆς ἃ συνέλεξεν, καὶ ἐξενέγκασα Ρουθ ἔδωκεν αὐτῇ ἃ κατέλιπεν ἐξ ὧν
  ἐνεπλήσθη. <span style="color:#b00e23">(19)</span> καὶ εἶπεν αὐτῇ ἡ πενθερὰ
  αὐτῆς Ποῦ συνέλεξας σήµερον καὶ ποῦ ἐποίησας; εἴη ὁ ἐπιγνούς σε εὐλογηµένος.
  καὶ ἀπήγγειλεν Ρουθ τῇ πενθερᾷ αὐτῆς ποῦ ἐποίησεν, καὶ εἶπεν Τὸ ὄνοµα τοῦ
  ἀνδρός, µεθ’ οὗ ἐποίησα σήµερον, Βοος. <span style=
  "color:#b00e23">(20)</span> καὶ εἶπεν Νωεµιν τῇ νύµφῃ αὐτῆς Εὐλογητός ἐστιν
  τῷ κυρίῳ, ὅτι οὐκ ἐγκατέλιπεν τὸ ἔλεος αὐτοῦ µετὰ τῶν ζώντων καὶ µετὰ τῶν
  τεθνηκότων. καὶ εἶπεν αὐτῇ Νωεµιν Ἐγγίζει ἡµῖν ὁ ἀνὴρ, ἐκ τῶν ἀγχιστευόντων
  ἡµᾶς ἐστιν. <span style="color:#b00e23">(21)</span> καὶ εἶπεν Ρουθ πρὸς τὴν
  πενθερὰν αὐτῆς Καί γε ὅτι εἶπεν πρός µε Μετὰ τῶν παιδαρίων µου προσκολλήθητι,
  ἕως ἂν τελέσωσιν ὅλον τὸν ἀµητόν, ὃς ὑπάρχει µοι. <span style=
  "color:#b00e23">(22)</span> καὶ εἶπεν Νωεµιν πρὸς Ρουθ τὴν νύµφην αὐτῆς
  Ἀγαθόν, θύγατερ, ὅτι ἐπορεύθης µετὰ τῶν κορασίων αὐτοῦ, καὶ οὐκ ἀπαντήσονταί
  σοι ἐν ἀγρῷ ἑτέρῳ. <span style="color:#b00e23">(23)</span> καὶ προσεκολλήθη
  Ρουθ τοῖς κορασίοις Βοος συλλέγειν ἕως οὗ συνετέλεσεν τὸν θερισµὸν τῶν κριθῶν
  καὶ τῶν πυρῶν. καὶ ἐκάθισεν µετὰ τῆς πενθερᾶς αὐτῆς.</p>

  <h3 id="ruth3">3</h3>

  <p><span style="color:#b00e23">(1)</span> Εἶπεν δὲ αὐτῇ Νωεµιν ἡ πενθερὰ
  αὐτῆς Θύγατερ, οὐ µὴ ζητήσω σοι ἀνάπαυσιν, ἵνα εὖ γένηταί σοι; <span style=
  "color:#b00e23">(2)</span> καὶ νῦν οὐχὶ Βοος γνώριµος ἡµῶν, οὗ ἦς µετὰ τῶν
  κορασίων αὐτοῦ; ἰδοὺ αὐτὸς λικµᾷ τὸν ἅλωνα τῶν κριθῶν ταύτῃ τῇ νυκτί.
  <span style="color:#b00e23">(3)</span> σὺ δὲ λούσῃ καὶ ἀλείψῃ καὶ περιθήσεις
  τὸν ἱµατισµόν σου ἐπὶ σεαυτῇ καὶ ἀναβήσῃ ἐπὶ τὸν ἅλω· µὴ γνωρισθῇς τῷ ἀνδρὶ
  ἕως οὗ συντελέσαι αὐτὸν πιεῖν καὶ φαγεῖν· <span style=
  "color:#b00e23">(4)</span> καὶ ἔσται ἐν τῷ κοιµηθῆναι αὐτόν, καὶ γνώσῃ τὸν
  τόπον, ὅπου κοιµᾶται ἐκεῖ, καὶ ἐλεύσῃ καὶ ἀποκαλύψεις τὰ πρὸς ποδῶν αὐτοῦ καὶ
  κοιµηθήσῃ, καὶ αὐτὸς ἀπαγγελεῖ σοι ἃ ποιήσεις. <span style=
  "color:#b00e23">(5)</span> εἶπεν δὲ Ρουθ πρὸς αὐτήν Πάντα, ὅσα ἐὰν εἴπῃς,
  ποιήσω. <span style="color:#b00e23">(6)</span> καὶ κατέβη εἰς τὸν ἅλω καὶ
  ἐποίησεν κατὰ πάντα, ὅσα ἐνετείλατο αὐτῇ ἡ πενθερὰ αὐτῆς. <span style=
  "color:#b00e23">(7)</span> καὶ ἔφαγεν Βοος, καὶ ἠγαθύνθη ἡ καρδία αὐτοῦ, καὶ
  ἦλθεν κοιµηθῆναι ἐν µερίδι τῆς στοιβῆς· ἡ δὲ ἦλθεν κρυφῇ καὶ ἀπεκάλυψεν τὰ
  πρὸς ποδῶν αὐτοῦ. <span style="color:#b00e23">(8)</span> ἐγένετο δὲ ἐν τῷ
  µεσονυκτίῳ καὶ ἐξέστη ὁ ἀνὴρ καὶ ἐταράχθη, καὶ ἰδοὺ γυνὴ κοιµᾶται πρὸς ποδῶν
  αὐτοῦ. <span style="color:#b00e23">(9)</span> εἶπεν δέ Τίς εἶ σύ; ἡ δὲ εἶπεν
  Ἐγώ εἰµι Ρουθ ἡ δούλη σου, καὶ περιβαλεῖς τὸ πτερύγιόν σου ἐπὶ τὴν δούλην
  σου, ὅτι ἀγχιστεὺς εἶ σύ. <span style="color:#b00e23">(10)</span> καὶ εἶπεν
  Βοος Εὐλογηµένη σὺ τῷ κυρίῳ θεῷ, θύγατερ, ὅτι ἠγάθυνας τὸ ἔλεός σου τὸ
  ἔσχατον ὑπὲρ τὸ πρῶτον, τὸ µὴ πορευθῆναί σε ὀπίσω νεανιῶν, εἴτοι πτωχὸς εἴτοι
  πλούσιος. <span style="color:#b00e23">(11)</span> καὶ νῦν, θύγατερ, µὴ φοβοῦ·
  πάντα, ὅσα ἐὰν εἴπῃς, ποιήσω σοι· οἶδεν γὰρ πᾶσα φυλὴ λαοῦ µου ὅτι γυνὴ
  δυνάµεως εἶ σύ, <span style="color:#b00e23">(12)</span> καὶ ὅτι ἀληθῶς
  ἀγχιστεὺς ἐγώ εἰµι, καί γε ἔστιν ἀγχιστεὺς ἐγγίων ὑπὲρ ἐµέ. <span style=
  "color:#b00e23">(13)</span> αὐλίσθητι τὴν νύκτα, καὶ ἔσται τὸ πρωί, ἐὰν
  ἀγχιστεύσῃ σε, ἀγαθόν, ἀγχιστευέτω· ἐὰν δὲ µὴ βούληται ἀγχιστεῦσαί σε,
  ἀγχιστεύσω σε ἐγώ, ζῇ κύριος· κοιµήθητι ἕως πρωί. <span style=
  "color:#b00e23">(14)</span> καὶ ἐκοιµήθη πρὸς ποδῶν αὐτοῦ ἕως πρωί. ἡ δὲ
  ἀνέστη πρὸ τοῦ ἐπιγνῶναι ἄνδρα τὸν πλησίον αὐτοῦ· καὶ εἶπεν Βοος Μὴ γνωσθήτω
  ὅτι ἦλθεν γυνὴ εἰς τὸν ἅλωνα. <span style="color:#b00e23">(15)</span> καὶ
  εἶπεν αὐτῇ Φέρε τὸ περίζωµα τὸ ἐπάνω σου. καὶ ἐκράτησεν αὐτό, καὶ ἐµέτρησεν
  ἓξ κριθῶν καὶ ἐπέθηκεν ἐπ’ αὐτήν· καὶ εἰσῆλθεν εἰς τὴν πόλιν. <span style=
  "color:#b00e23">(16)</span> καὶ Ρουθ εἰσῆλθεν πρὸς τὴν πενθερὰν αὐτῆς· ἡ δὲ
  εἶπεν Τίς εἶ, θύγατερ· καὶ εἶπεν αὐτῇ πάντα, ὅσα ἐποίησεν αὐτῇ ὁ ἀνήρ.
  <span style="color:#b00e23">(17)</span> καὶ εἶπεν αὐτῇ Τὰ ἓξ τῶν κριθῶν ταῦτα
  ἔδωκέν µοι, ὅτι εἶπεν πρός µε Μὴ εἰσέλθῃς κενὴ πρὸς τὴν πενθεράν σου.
  <span style="color:#b00e23">(18)</span> ἡ δὲ εἶπεν Κάθου, θύγατερ, ἕως τοῦ
  ἐπιγνῶναί σε πῶς οὐ πεσεῖται ῥῆµα· οὐ γὰρ µὴ ἡσυχάσῃ ὁ ἀνήρ, ἕως ἂν τελέσῃ τὸ
  ῥῆµα σήµερον.</p>

  <h3 id="ruth4">4</h3>

  <p><span style="color:#b00e23">(1)</span> Καὶ Βοος ἀνέβη ἐπὶ τὴν πύλην καὶ
  ἐκάθισεν ἐκεῖ, καὶ ἰδοὺ ὁ ἀγχιστευτὴς παρεπορεύετο, ὃν εἶπεν Βοος. καὶ εἶπεν
  πρὸς αὐτὸν Βοος Ἐκκλίνας κάθισον ὧδε, κρύφιε· καὶ ἐξέκλινεν καὶ ἐκάθισεν.
  <span style="color:#b00e23">(2)</span> καὶ ἔλαβεν Βοος δέκα ἄνδρας ἀπὸ τῶν
  πρεσβυτέρων τῆς πόλεως καὶ εἶπεν Καθίσατε ὧδε· καὶ ἐκάθισαν. <span style=
  "color:#b00e23">(3)</span> καὶ εἶπεν Βοος τῷ ἀγχιστεῖ Τὴν µερίδα τοῦ ἀγροῦ, ἥ
  ἐστιν τοῦ ἀδελφοῦ ἡµῶν τοῦ Αβιµελεχ, ἣ δέδοται Νωεµιν τῇ ἐπιστρεφούσῃ ἐξ
  ἀγροῦ Μωαβ, <span style="color:#b00e23">(4)</span> κἀγὼ εἶπα Ἀποκαλύψω τὸ οὖς
  σου λέγων Κτῆσαι ἐναντίον τῶν καθηµένων καὶ ἐναντίον τῶν πρεσβυτέρων τοῦ λαοῦ
  µου· εἰ ἀγχιστεύεις, ἀγχίστευε· εἰ δὲ µὴ ἀγχιστεύεις, ἀνάγγειλόν µοι καὶ
  γνώσοµαι· ὅτι οὐκ ἔστιν πάρεξ σοῦ τοῦ ἀγχιστεῦσαι, κἀγώ εἰµι µετὰ σέ. ὁ δὲ
  εἶπεν Ἐγώ εἰµι ἀγχιστεύσω. <span style="color:#b00e23">(5)</span> καὶ εἶπεν
  Βοος Ἐν ἡµέρᾳ τοῦ κτήσασθαί σε τὸν ἀγρὸν ἐκ χειρὸς Νωεµιν καὶ παρὰ Ρουθ τῆς
  Μωαβίτιδος γυναικὸς τοῦ τεθνηκότος, καὶ αὐτὴν κτήσασθαί σε δεῖ ὥστε ἀναστῆσαι
  τὸ ὄνοµα τοῦ τεθνηκότος ἐπὶ τῆς κληρονοµίας αὐτοῦ. <span style=
  "color:#b00e23">(6)</span> καὶ εἶπεν ὁ ἀγχιστεύς Οὐ δυνήσοµαι ἀγχιστεῦσαι
  ἐµαυτῷ, µήποτε διαφθείρω τὴν κληρονοµίαν µου· ἀγχίστευσον σεαυτῷ τὴν
  ἀγχιστείαν µου, ὅτι οὐ δυνήσοµαι ἀγχιστεῦσαι. <span style=
  "color:#b00e23">(7)</span> καὶ τοῦτο τὸ δικαίωµα ἔµπροσθεν ἐν τῷ Ισραηλ ἐπὶ
  τὴν ἀγχιστείαν καὶ ἐπὶ τὸ ἀντάλλαγµα τοῦ στῆσαι πᾶν λόγον, καὶ ὑπελύετο ὁ
  ἀνὴρ τὸ ὑπόδηµα αὐτοῦ καὶ ἐδίδου τῷ πλησίον αὐτοῦ τῷ ἀγχιστεύοντι τὴν
  ἀγχιστείαν αὐτοῦ, καὶ τοῦτο ἦν µαρτύριον ἐν Ισραηλ. <span style=
  "color:#b00e23">(8)</span> καὶ εἶπεν ὁ ἀγχιστεὺς τῷ Βοος Κτῆσαι σεαυτῷ τὴν
  ἀγχιστείαν µου· καὶ ὑπελύσατο τὸ ὑπόδηµα αὐτοῦ καὶ ἔδωκεν αὐτῷ. <span style=
  "color:#b00e23">(9)</span> καὶ εἶπεν Βοος τοῖς πρεσβυτέροις καὶ παντὶ τῷ λαῷ
  Μάρτυρες ὑµεῖς σήµερον ὅτι κέκτηµαι πάντα τὰ τοῦ Αβιµελεχ καὶ πάντα, ὅσα
  ὑπάρχει τῷ Χελαιων καὶ τῷ Μααλων, ἐκ χειρὸς Νωεµιν· <span style=
  "color:#b00e23">(10)</span> καί γε Ρουθ τὴν Μωαβῖτιν τὴν γυναῖκα Μααλων
  κέκτηµαι ἐµαυτῷ εἰς γυναῖκα τοῦ ἀναστῆσαι τὸ ὄνοµα τοῦ τεθνηκότος ἐπὶ τῆς
  κληρονοµίας αὐτοῦ, καὶ οὐκ ἐξολεθρευθήσεται τὸ ὄνοµα τοῦ τεθνηκότος ἐκ τῶν
  ἀδελφῶν αὐτοῦ καὶ ἐκ τῆς φυλῆς λαοῦ αὐτοῦ· µάρτυρες ὑµεῖς σήµερον.
  <span style="color:#b00e23">(11)</span> καὶ εἴποσαν πᾶς ὁ λαὸς οἱ ἐν τῇ πύλῃ
  Μάρτυρες. καὶ οἱ πρεσβύτεροι εἴποσαν Δῴη κύριος τὴν γυναῖκά σου τὴν
  εἰσπορευοµένην εἰς τὸν οἶκόν σου ὡς Ραχηλ καὶ ὡς Λειαν, αἳ ᾠκοδόµησαν
  ἀµφότεραι τὸν οἶκον Ισραηλ καὶ ἐποίησαν δύναµιν ἐν Εφραθα, καὶ ἔσται ὄνοµα ἐν
  Βαιθλεεµ· <span style="color:#b00e23">(12)</span> καὶ γένοιτο ὁ οἶκός σου ὡς
  ὁ οἶκος Φαρες, ὃν ἔτεκεν Θαµαρ τῷ Ιουδα, ἐκ τοῦ σπέρµατος, οὗ δώσει κύριός
  σοι ἐκ τῆς παιδίσκης ταύτης. <span style="color:#b00e23">(13)</span> καὶ
  ἔλαβεν Βοος τὴν Ρουθ, καὶ ἐγενήθη αὐτῷ εἰς γυναῖκα, καὶ εἰσῆλθεν πρὸς αὐτήν,
  καὶ ἔδωκεν αὐτῇ κύριος κύησιν, καὶ ἔτεκεν υἱόν. <span style=
  "color:#b00e23">(14)</span> καὶ εἶπαν αἱ γυναῖκες πρὸς Νωεµιν Εὐλογητὸς
  κύριος, ὃς οὐ κατέλυσέ σοι σήµερον τὸν ἀγχιστέα, καὶ καλέσαι τὸ ὄνοµά σου ἐν
  Ισραηλ, <span style="color:#b00e23">(15)</span> καὶ ἔσται σοι εἰς
  ἐπιστρέφοντα ψυχὴν καὶ τοῦ διαθρέψαι τὴν πολιάν σου, ὅτι ἡ νύµφη σου ἡ
  ἀγαπήσασά σε ἔτεκεν αὐτόν, ἥ ἐστιν ἀγαθή σοι ὑπὲρ ἑπτὰ υἱούς. <span style=
  "color:#b00e23">(16)</span> καὶ ἔλαβεν Νωεµιν τὸ παιδίον καὶ ἔθηκεν εἰς τὸν
  κόλπον αὐτῆς καὶ ἐγενήθη αὐτῷ εἰς τιθηνόν. <span style=
  "color:#b00e23">(17)</span> καὶ ἐκάλεσαν αὐτοῦ αἱ γείτονες ὄνοµα λέγουσαι
  Ἐτέχθη υἱὸς τῇ Νωεµιν· καὶ ἐκάλεσαν τὸ ὄνοµα αὐτοῦ Ωβηδ· οὗτος πατὴρ Ιεσσαι
  πατρὸς Δαυιδ. <span style="color:#b00e23">(18)</span> Καὶ αὗται αἱ γενέσεις
  Φαρες· Φαρες ἐγέννησεν τὸν Εσρων, <span style="color:#b00e23">(19)</span>
  Εσρων δὲ ἐγέννησεν τὸν Αρραν, καὶ Αρραν ἐγέννησεν τὸν Αµιναδαβ, <span style=
  "color:#b00e23">(20)</span> καὶ Αµιναδαβ ἐγέννησεν τὸν Ναασσων, καὶ Ναασσων
  ἐγέννησεν τὸν Σαλµαν, <span style="color:#b00e23">(21)</span> καὶ Σαλµαν
  ἐγέννησεν τὸν Βοος, καὶ Βοος ἐγέννησεν τὸν Ωβηδ, <span style=
  "color:#b00e23">(22)</span> καὶ Ωβηδ ἐγέννησεν τὸν Ιεσσαι, καὶ Ιεσσαι
  ἐγέννησεν τὸν Δαυιδ.</p>
</body>
</html>
