<!DOCTYPE html>
<html>
<head>
  <title>Malachi</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="malachi">Malachi</h2><a href="#malachi1">1</a> <a href=
  "#malachi2">2</a> <a href="#malachi3">3</a> <a href="#malachi4">4</a>
  <h3 id="malachi1">1</h3><span style="color:#b00e23">(1)</span> Λῆµµα λόγου
  κυρίου ἐπὶ τὸν Ισραηλ ἐν χειρὶ ἀγγέλου αὐτοῦ· θέσθε δὴ ἐπὶ τὰς καρδίας ὑµῶν.
  <span style="color:#b00e23">(2)</span> Ἠγάπησα ὑµᾶς, λέγει κύριος. καὶ εἴπατε
  Ἐν τίνι ἠγάπησας ἡµᾶς; οὐκ ἀδελφὸς ἦν Ησαυ τοῦ Ιακωβ; λέγει κύριος· καὶ
  ἠγάπησα τὸν Ιακωβ, <span style="color:#b00e23">(3)</span> τὸν δὲ Ησαυ ἐµίσησα
  καὶ ἔταξα τὰ ὅρια αὐτοῦ εἰς ἀφανισµὸν καὶ τὴν κληρονοµίαν αὐτοῦ εἰς δόµατα
  ἐρήµου. <span style="color:#b00e23">(4)</span> διότι ἐρεῖ ἡ Ιδουµαία
  Κατέστραπται, καὶ ἐπιστρέψωµεν καὶ ἀνοικοδοµήσωµεν τὰς ἐρήµους· τάδε λέγει
  κύριος παντοκράτωρ Αὐτοὶ οἰκοδοµήσουσιν, καὶ ἐγὼ καταστρέψω· καὶ
  ἐπικληθήσεται αὐτοῖς ὅρια ἀνοµίας καὶ λαὸς ἐφ’ ὃν παρατέτακται κύριος ἕως
  αἰῶνος. <span style="color:#b00e23">(5)</span> καὶ οἱ ὀφθαλµοὶ ὑµῶν ὄψονται,
  καὶ ὑµεῖς ἐρεῖτε Ἐµεγαλύνθη κύριος ὑπεράνω τῶν ὁρίων τοῦ Ισραηλ. <span style=
  "color:#b00e23">(6)</span> Υἱὸς δοξάζει πατέρα καὶ δοῦλος τὸν κύριον αὐτοῦ.
  καὶ εἰ πατήρ εἰµι ἐγώ, ποῦ ἐστιν ἡ δόξα µου; καὶ εἰ κύριός εἰµι ἐγώ, ποῦ
  ἐστιν ὁ φόβος µου; λέγει κύριος παντοκράτωρ. ὑµεῖς οἱ ἱερεῖς οἱ φαυλίζοντες
  τὸ ὄνοµά µου· καὶ εἴπατε Ἐν τίνι ἐφαυλίσαµεν τὸ ὄνοµά σου; <span style=
  "color:#b00e23">(7)</span> προσάγοντες πρὸς τὸ θυσιαστήριόν µου ἄρτους
  ἠλισγηµένους. καὶ εἴπατε Ἐν τίνι ἠλισγήσαµεν αὐτούς; ἐν τῷ λέγειν ὑµᾶς
  Τράπεζα κυρίου ἐξουδενωµένη ἐστὶν καὶ τὰ ἐπιτιθέµενα βρώµατα ἐξουδενωµένα.
  <span style="color:#b00e23">(8)</span> διότι ἐὰν προσαγάγητε τυφλὸν εἰς
  θυσίαν, οὐ κακόν; καὶ ἐὰν προσαγάγητε χωλὸν ἢ ἄρρωστον, οὐ κακόν; προσάγαγε
  δὴ αὐτὸ τῷ ἡγουµένῳ σου, εἰ προσδέξεται αὐτό, εἰ λήµψεται πρόσωπόν σου, λέγει
  κύριος παντοκράτωρ. <span style="color:#b00e23">(9)</span> καὶ νῦν
  ἐξιλάσκεσθε τὸ πρόσωπον τοῦ θεοῦ ὑµῶν καὶ δεήθητε αὐτοῦ· ἐν χερσὶν ὑµῶν
  γέγονεν ταῦτα· εἰ λήµψοµαι ἐξ ὑµῶν πρόσωπα ὑµῶν; λέγει κύριος παντοκράτωρ.
  <span style="color:#b00e23">(10)</span> διότι καὶ ἐν ὑµῖν συγκλεισθήσονται
  θύραι, καὶ οὐκ ἀνάψετε τὸ θυσιαστήριόν µου δωρεάν· οὐκ ἔστιν µου θέληµα ἐν
  ὑµῖν, λέγει κύριος παντοκράτωρ, καὶ θυσίαν οὐ προσδέξοµαι ἐκ τῶν χειρῶν ὑµῶν.
  <span style="color:#b00e23">(11)</span> διότι ἀπ’ ἀνατολῶν ἡλίου ἕως δυσµῶν
  τὸ ὄνοµά µου δεδόξασται ἐν τοῖς ἔθνεσιν, καὶ ἐν παντὶ τόπῳ θυµίαµα προσάγεται
  τῷ ὀνόµατί µου καὶ θυσία καθαρά, διότι µέγα τὸ ὄνοµά µου ἐν τοῖς ἔθνεσιν,
  λέγει κύριος παντοκράτωρ. <span style="color:#b00e23">(12)</span> ὑµεῖς δὲ
  βεβηλοῦτε αὐτὸ ἐν τῷ λέγειν ὑµᾶς Τράπεζα κυρίου ἠλισγηµένη ἐστίν, καὶ τὰ
  ἐπιτιθέµενα ἐξουδένωνται βρώµατα αὐτοῦ. <span style=
  "color:#b00e23">(13)</span> καὶ εἴπατε Ταῦτα ἐκ κακοπαθείας ἐστίν, καὶ
  ἐξεφύσησα αὐτὰ λέγει κύριος παντοκράτωρ· καὶ εἰσεφέρετε ἁρπάγµατα καὶ τὰ χωλὰ
  καὶ τὰ ἐνοχλούµενα· καὶ ἐὰν φέρητε τὴν θυσίαν, εἰ προσδέξοµαι αὐτὰ ἐκ τῶν
  χειρῶν ὑµῶν; λέγει κύριος παντοκράτωρ. <span style=
  "color:#b00e23">(14)</span> καὶ ἐπικατάρατος ὃς ἦν δυνατὸς καὶ ὑπῆρχεν ἐν τῷ
  ποιµνίῳ αὐτοῦ ἄρσεν καὶ εὐχὴ αὐτοῦ ἐπ’ αὐτῷ καὶ θύει διεφθαρµένον τῷ κυρίῳ·
  διότι βασιλεὺς µέγας ἐγώ εἰµι, λέγει κύριος παντοκράτωρ, καὶ τὸ ὄνοµά µου
  ἐπιφανὲς ἐν τοῖς ἔθνεσιν.
  <h3 id="malachi2">2</h3><span style="color:#b00e23">(1)</span> Καὶ νῦν ἡ
  ἐντολὴ αὕτη πρὸς ὑµᾶς, οἱ ἱερεῖς· <span style="color:#b00e23">(2)</span> ἐὰν
  µὴ ἀκούσητε, καὶ ἐὰν µὴ θῆσθε εἰς τὴν καρδίαν ὑµῶν τοῦ δοῦναι δόξαν τῷ
  ὀνόµατί µου, λέγει κύριος παντοκράτωρ, καὶ ἐξαποστελῶ ἐφ’ ὑµᾶς τὴν κατάραν
  καὶ ἐπικαταράσοµαι τὴν εὐλογίαν ὑµῶν καὶ καταράσοµαι αὐτήν· καὶ διασκεδάσω
  τὴν εὐλογίαν ὑµῶν, καὶ οὐκ ἔσται ἐν ὑµῖν, ὅτι ὑµεῖς οὐ τίθεσθε εἰς τὴν
  καρδίαν ὑµῶν. <span style="color:#b00e23">(3)</span> ἰδοὺ ἐγὼ ἀφορίζω ὑµῖν
  τὸν ὦµον καὶ σκορπιῶ ἤνυστρον ἐπὶ τὰ πρόσωπα ὑµῶν, ἤνυστρον ἑορτῶν ὑµῶν, καὶ
  λήµψοµαι ὑµᾶς εἰς τὸ αὐτό· <span style="color:#b00e23">(4)</span> καὶ
  ἐπιγνώσεσθε διότι ἐγὼ ἐξαπέσταλκα πρὸς ὑµᾶς τὴν ἐντολὴν ταύτην τοῦ εἶναι τὴν
  διαθήκην µου πρὸς τοὺς Λευίτας, λέγει κύριος παντοκράτωρ. <span style=
  "color:#b00e23">(5)</span> ἡ διαθήκη µου ἦν µετ’ αὐτοῦ τῆς ζωῆς καὶ τῆς
  εἰρήνης, καὶ ἔδωκα αὐτῷ ἐν φόβῳ φοβεῖσθαί µε καὶ ἀπὸ προσώπου ὀνόµατός µου
  στέλλεσθαι αὐτόν. <span style="color:#b00e23">(6)</span> νόµος ἀληθείας ἦν ἐν
  τῷ στόµατι αὐτοῦ, καὶ ἀδικία οὐχ εὑρέθη ἐν χείλεσιν αὐτοῦ· ἐν εἰρήνῃ
  κατευθύνων ἐπορεύθη µετ’ ἐµοῦ καὶ πολλοὺς ἐπέστρεψεν ἀπὸ ἀδικίας.
  <span style="color:#b00e23">(7)</span> ὅτι χείλη ἱερέως φυλάξεται γνῶσιν, καὶ
  νόµον ἐκζητήσουσιν ἐκ στόµατος αὐτοῦ, διότι ἄγγελος κυρίου παντοκράτορός
  ἐστιν. <span style="color:#b00e23">(8)</span> ὑµεῖς δὲ ἐξεκλίνατε ἐκ τῆς ὁδοῦ
  καὶ πολλοὺς ἠσθενήσατε ἐν νόµῳ, διεφθείρατε τὴν διαθήκην τοῦ Λευι, λέγει
  κύριος παντοκράτωρ. <span style="color:#b00e23">(9)</span> κἀγὼ δέδωκα ὑµᾶς
  ἐξουδενωµένους καὶ παρειµένους εἰς πάντα τὰ ἔθνη, ἀνθ’ ὧν ὑµεῖς οὐκ
  ἐφυλάξασθε τὰς ὁδούς µου, ἀλλὰ ἐλαµβάνετε πρόσωπα ἐν νόµῳ. <span style=
  "color:#b00e23">(10)</span> Οὐχὶ θεὸς εἷς ἔκτισεν ὑµᾶς; οὐχὶ πατὴρ εἷς πάντων
  ὑµῶν; τί ὅτι ἐγκατελίπετε ἕκαστος τὸν ἀδελφὸν αὐτοῦ τοῦ βεβηλῶσαι τὴν
  διαθήκην τῶν πατέρων ὑµῶν; <span style="color:#b00e23">(11)</span>
  ἐγκατελείφθη Ιουδας, καὶ βδέλυγµα ἐγένετο ἐν τῷ Ισραηλ καὶ ἐν Ιερουσαληµ,
  διότι ἐβεβήλωσεν Ιουδας τὰ ἅγια κυρίου, ἐν οἷς ἠγάπησεν, καὶ ἐπετήδευσεν εἰς
  θεοὺς ἀλλοτρίους. <span style="color:#b00e23">(12)</span> ἐξολεθρεύσει κύριος
  τὸν ἄνθρωπον τὸν ποιοῦντα ταῦτα, ἕως καὶ ταπεινωθῇ ἐκ σκηνωµάτων Ιακωβ καὶ ἐκ
  προσαγόντων θυσίαν τῷ κυρίῳ παντοκράτορι. <span style=
  "color:#b00e23">(13)</span> καὶ ταῦτα, ἃ ἐµίσουν, ἐποιεῖτε· ἐκαλύπτετε
  δάκρυσιν τὸ θυσιαστήριον κυρίου καὶ κλαυθµῷ καὶ στεναγµῷ ἐκ κόπων. ἔτι ἄξιον
  ἐπιβλέψαι εἰς θυσίαν ἢ λαβεῖν δεκτὸν ἐκ τῶν χειρῶν ὑµῶν; <span style=
  "color:#b00e23">(14)</span> καὶ εἴπατε Ἕνεκεν τίνος; ὅτι κύριος διεµαρτύρατο
  ἀνὰ µέσον σοῦ καὶ ἀνὰ µέσον γυναικὸς νεότητός σου, ἣν ἐγκατέλιπες, καὶ αὐτὴ
  κοινωνός σου καὶ γυνὴ διαθήκης σου. <span style="color:#b00e23">(15)</span>
  καὶ οὐκ ἄMος ἐποίησεν, καὶ ὑπόλειµµα πνεύµατος αὐτοῦ. καὶ εἴπατε Τί ἄMο ἀλλ’
  ἢ σπέρµα ζητεῖ ὁ θεός; καὶ φυλάξασθε ἐν τῷ πνεύµατι ὑµῶν, καὶ γυναῖκα
  νεότητός σου µὴ ἐγκαταλίπῃς· <span style="color:#b00e23">(16)</span> ἀλλὰ ἐὰν
  µισήσας ἐξαποστείλῃς, λέγει κύριος ὁ θεὸς τοῦ Ισραηλ, καὶ καλύψει ἀσέβεια ἐπὶ
  τὰ ἐνθυµήµατά σου, λέγει κύριος παντοκράτωρ. καὶ φυλάξασθε ἐν τῷ πνεύµατι
  ὑµῶν καὶ οὐ µὴ ἐγκαταλίπητε. <span style="color:#b00e23">(17)</span> Οἱ
  παροξύνοντες τὸν θεὸν ἐν τοῖς λόγοις ὑµῶν καὶ εἴπατε Ἐν τίνι παρωξύναµεν
  αὐτόν; ἐν τῷ λέγειν ὑµᾶς Πᾶς ποιῶν πονηρόν, καλὸν ἐνώπιον κυρίου, καὶ ἐν
  αὐτοῖς αὐτὸς εὐδόκησεν· καί Ποῦ ἐστιν ὁ θεὸς τῆς δικαιοσύνης;
  <h3 id="malachi3">3</h3><span style="color:#b00e23">(1)</span> ἰδοὺ ἐγὼ
  ἐξαποστέλλω τὸν ἄγγελόν µου, καὶ ἐπιβλέψεται ὁδὸν πρὸ προσώπου µου, καὶ
  ἐξαίφνης ἥξει εἰς τὸν ναὸν ἑαυτοῦ κύριος, ὃν ὑµεῖς ζητεῖτε, καὶ ὁ ἄγγελος τῆς
  διαθήκης, ὃν ὑµεῖς θέλετε· ἰδοὺ ἔρχεται, λέγει κύριος παντοκράτωρ.
  <span style="color:#b00e23">(2)</span> καὶ τίς ὑποµενεῖ ἡµέραν εἰσόδου αὐτοῦ;
  ἢ τίς ὑποστήσεται ἐν τῇ ὀπτασίᾳ αὐτοῦ; διότι αὐτὸς εἰσπορεύεται ὡς πῦρ
  χωνευτηρίου καὶ ὡς πόα πλυνόντων. <span style="color:#b00e23">(3)</span> καὶ
  καθιεῖται χωνεύων καὶ καθαρίζων ὡς τὸ ἀργύριον καὶ ὡς τὸ χρυσίον· καὶ
  καθαρίσει τοὺς υἱοὺς Λευι καὶ χεεῖ αὐτοὺς ὡς τὸ χρυσίον καὶ ὡς τὸ ἀργύριον·
  καὶ ἔσονται τῷ κυρίῳ προσάγοντες θυσίαν ἐν δικαιοσύνῃ. <span style=
  "color:#b00e23">(4)</span> καὶ ἀρέσει τῷ κυρίῳ θυσία Ιουδα καὶ Ιερουσαληµ
  καθὼς αἱ ἡµέραι τοῦ αἰῶνος καὶ καθὼς τὰ ἔτη τὰ ἔµπροσθεν. <span style=
  "color:#b00e23">(5)</span> καὶ προσάξω πρὸς ὑµᾶς ἐν κρίσει καὶ ἔσοµαι µάρτυς
  ταχὺς ἐπὶ τὰς φαρµάκους καὶ ἐπὶ τὰς µοιχαλίδας καὶ ἐπὶ τοὺς ὀµνύοντας τῷ
  ὀνόµατί µου ἐπὶ ψεύδει καὶ ἐπὶ τοὺς ἀποστεροῦντας µισθὸν µισθωτοῦ καὶ τοὺς
  καταδυναστεύοντας χήραν καὶ τοὺς κονδυλίζοντας ὀρφανοὺς καὶ τοὺς ἐκκλίνοντας
  κρίσιν προσηλύτου καὶ τοὺς µὴ φοβουµένους µε, λέγει κύριος παντοκράτωρ.
  <span style="color:#b00e23">(6)</span> Διότι ἐγὼ κύριος ὁ θεὸς ὑµῶν, καὶ οὐκ
  ἠλλοίωµαι· καὶ ὑµεῖς, υἱοὶ Ιακωβ, οὐκ ἀπέχεσθε <span style=
  "color:#b00e23">(7)</span> ἀπὸ τῶν ἀδικιῶν τῶν πατέρων ὑµῶν, ἐξεκλίνατε
  νόµιµά µου καὶ οὐκ ἐφυλάξασθε. ἐπιστρέψατε πρός µε, καὶ ἐπιστραφήσοµαι πρὸς
  ὑµᾶς, λέγει κύριος παντοκράτωρ. καὶ εἴπατε Ἐν τίνι ἐπιστρέψωµεν; <span style=
  "color:#b00e23">(8)</span> εἰ πτερνιεῖ ἄνθρωπος θεόν; διότι ὑµεῖς πτερνίζετέ
  µε. καὶ ἐρεῖτε Ἐν τίνι ἐπτερνίκαµέν σε; ὅτι τὰ ἐπιδέκατα καὶ αἱ ἀπαρχαὶ µεθ’
  ὑµῶν εἰσιν· <span style="color:#b00e23">(9)</span> καὶ ἀποβλέποντες ὑµεῖς
  ἀποβλέπετε, καὶ ἐµὲ ὑµεῖς πτερνίζετε· τὸ ἔθνος συνετελέσθη. <span style=
  "color:#b00e23">(10)</span> καὶ εἰσηνέγκατε πάντα τὰ ἐκφόρια εἰς τοὺς
  θησαυρούς, καὶ ἐν τῷ οἴκῳ αὐτοῦ ἔσται ἡ διαρπαγὴ αὐτοῦ. ἐπισκέψασθε δὴ ἐν
  τούτῳ, λέγει κύριος παντοκράτωρ, ἐὰν µὴ ἀνοίξω ὑµῖν τοὺς καταρράκτας τοῦ
  οὐρανοῦ καὶ ἐκχεῶ ὑµῖν τὴν εὐλογίαν µου ἕως τοῦ ἱκανωθῆναι· <span style=
  "color:#b00e23">(11)</span> καὶ διαστελῶ ὑµῖν εἰς βρῶσιν καὶ οὐ µὴ διαφθείρω
  ὑµῶν τὸν καρπὸν τῆς γῆς, καὶ οὐ µὴ ἀσθενήσῃ ὑµῶν ἡ ἄµπελος ἡ ἐν τῷ ἀγρῷ,
  λέγει κύριος παντοκράτωρ. <span style="color:#b00e23">(12)</span> καὶ
  µακαριοῦσιν ὑµᾶς πάντα τὰ ἔθνη, διότι ἔσεσθε ὑµεῖς γῆ θελητή, λέγει κύριος
  παντοκράτωρ. <span style="color:#b00e23">(13)</span> Ἐβαρύνατε ἐπ’ ἐµὲ τοὺς
  λόγους ὑµῶν, λέγει κύριος, καὶ εἴπατε Ἐν τίνι κατελαλήσαµεν κατὰ σοῦ;
  <span style="color:#b00e23">(14)</span> εἴπατε Μάταιος ὁ δουλεύων θεῷ, καὶ τί
  πλέον ὅτι ἐφυλάξαµεν τὰ φυλάγµατα αὐτοῦ καὶ διότι ἐπορεύθηµεν ἱκέται πρὸ
  προσώπου κυρίου παντοκράτορος; <span style="color:#b00e23">(15)</span> καὶ
  νῦν ἡµεῖς µακαρίζοµεν ἀλλοτρίους, καὶ ἀνοικοδοµοῦνται πάντες ποιοῦντες ἄνοµα
  καὶ ἀντέστησαν θεῷ καὶ ἐσώθησαν. <span style="color:#b00e23">(16)</span>
  Ταῦτα κατελάλησαν οἱ φοβούµενοι τὸν κύριον, ἕκαστος πρὸς τὸν πλησίον αὐτοῦ·
  καὶ προσέσχεν κύριος καὶ εἰσήκουσεν καὶ ἔγραψεν βιβλίον µνηµοσύνου ἐνώπιον
  αὐτοῦ τοῖς φοβουµένοις τὸν κύριον καὶ εὐλαβουµένοις τὸ ὄνοµα αὐτοῦ.
  <span style="color:#b00e23">(17)</span> καὶ ἔσονταί µοι, λέγει κύριος
  παντοκράτωρ, εἰς ἡµέραν, ἣν ἐγὼ ποιῶ εἰς περιποίησιν, καὶ αἱρετιῶ αὐτοὺς ὃν
  τρόπον αἱρετίζει ἄνθρωπος τὸν υἱὸν αὐτοῦ τὸν δουλεύοντα αὐτῷ. <span style=
  "color:#b00e23">(18)</span> καὶ ἐπιστραφήσεσθε καὶ ὄψεσθε ἀνὰ µέσον δικαίου
  καὶ ἀνὰ µέσον ἀνόµου καὶ ἀνὰ µέσον τοῦ δουλεύοντος θεῷ καὶ τοῦ µὴ
  δουλεύοντος.
  <h3 id="malachi4">4</h3><span style="color:#b00e23">(3:19)</span> διότι ἰδοὺ
  ἡµέρα κυρίου ἔρχεται καιοµένη ὡς κλίβανος καὶ φλέξει αὐτούς, καὶ ἔσονται
  πάντες οἱ ἀλλογενεῖς καὶ πάντες οἱ ποιοῦντες ἄνοµα καλάµη, καὶ ἀνάψει αὐτοὺς
  ἡ ἡµέρα ἡ ἐρχοµένη, λέγει κύριος παντοκράτωρ, καὶ οὐ µὴ ὑπολειφθῇ ἐξ αὐτῶν
  ῥίζα οὐδὲ κλῆµα. <span style="color:#b00e23">(3:20)</span> καὶ ἀνατελεῖ ὑµῖν
  τοῖς φοβουµένοις τὸ ὄνοµά µου ἥλιος δικαιοσύνης καὶ ἴασις ἐν ταῖς πτέρυξιν
  αὐτοῦ, καὶ ἐξελεύσεσθε καὶ σκιρτήσετε ὡς µοσχάρια ἐκ δεσµῶν ἀνειµένα.
  <span style="color:#b00e23">(3:21)</span> καὶ καταπατήσετε ἀνόµους, διότι
  ἔσονται σποδὸς ὑποκάτω τῶν ποδῶν ὑµῶν ἐν τῇ ἡµέρᾳ, ᾗ ἐγὼ ποιῶ, λέγει κύριος
  παντοκράτωρ. <span style="color:#b00e23">(3:22)</span> καὶ ἰδοὺ ἐγὼ ἀποστέλλω
  ὑµῖν Ηλιαν τὸν Θεσβίτην πρὶν ἐλθεῖν ἡµέραν κυρίου τὴν µεγάλην καὶ ἐπιφανῆ,
  <span style="color:#b00e23">(3:23)</span> ὃς ἀποκαταστήσει καρδίαν πατρὸς
  πρὸς υἱὸν καὶ καρδίαν ἀνθρώπου πρὸς τὸν πλησίον αὐτοῦ, µὴ ἔλθω καὶ πατάξω τὴν
  γῆν ἄρδην. <span style="color:#b00e23">(3:24)</span> µνήσθητε νόµου Μωυσῆ τοῦ
  δούλου µου, καθότι ἐνετειλάµην αὐτῷ ἐν Χωρηβ πρὸς πάντα τὸν Ισραηλ
  προστάγµατα καὶ δικαιώµατα.
</body>
</html>
