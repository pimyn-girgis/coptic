<!DOCTYPE html>
<html>
<head>
  <title>Epistle to the Romans</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="epistle_to_the_romans">Epistle to the Romans</h2><a href=
  "#epistle_to_the_romans1">1</a> <a href="#epistle_to_the_romans2">2</a>
  <a href="#epistle_to_the_romans3">3</a> <a href=
  "#epistle_to_the_romans4">4</a> <a href="#epistle_to_the_romans5">5</a>
  <a href="#epistle_to_the_romans6">6</a> <a href=
  "#epistle_to_the_romans7">7</a> <a href="#epistle_to_the_romans8">8</a>
  <a href="#epistle_to_the_romans9">9</a> <a href=
  "#epistle_to_the_romans10">10</a> <a href="#epistle_to_the_romans11">11</a>
  <a href="#epistle_to_the_romans12">12</a> <a href=
  "#epistle_to_the_romans13">13</a> <a href="#epistle_to_the_romans14">14</a>
  <a href="#epistle_to_the_romans15">15</a> <a href=
  "#epistle_to_the_romans16">16</a>
  <h3 id="epistle_to_the_romans1">1</h3><span style="color:#b00e23">(1)</span>
  Παῦλος δοῦλος Χριστοῦ Ἰησοῦ, κλητὸς ἀπόστολος, ἀφωρισμένος εἰς εὐαγγέλιον
  θεοῦ <span style="color:#b00e23">(2)</span> ὃ προεπηγγείλατο διὰ τῶν προφητῶν
  αὐτοῦ ἐν γραφαῖς ἁγίαις <span style="color:#b00e23">(3)</span> περὶ τοῦ υἱοῦ
  αὐτοῦ, τοῦ γενομένου ἐκ σπέρματος Δαυὶδ κατὰ σάρκα, <span style=
  "color:#b00e23">(4)</span> τοῦ ὁρισθέντος υἱοῦ θεοῦ ἐν δυνάμει κατὰ πνεῦμα
  ἁγιωσύνης ἐξ ἀναστάσεως νεκρῶν, Ἰησοῦ Χριστοῦ τοῦ κυρίου ἡμῶν, <span style=
  "color:#b00e23">(5)</span> διʼ οὗ ἐλάβομεν χάριν καὶ ἀποστολὴν εἰς ὑπακοὴν
  πίστεως ἐν πᾶσιν τοῖς ἔθνεσιν ὑπὲρ τοῦ ὀνόματος αὐτοῦ, <span style=
  "color:#b00e23">(6)</span> ἐν οἷς ἐστε καὶ ὑμεῖς κλητοὶ Ἰησοῦ Χριστοῦ,
  <span style="color:#b00e23">(7)</span> πᾶσιν τοῖς οὖσιν ἐν Ῥώμῃ ἀγαπητοῖς
  θεοῦ, κλητοῖς ἁγίοις· χάρις ὑμῖν καὶ εἰρήνη ἀπὸ θεοῦ πατρὸς ἡμῶν καὶ κυρίου
  Ἰησοῦ Χριστοῦ. <span style="color:#b00e23">(8)</span> Πρῶτον μὲν εὐχαριστῶ τῷ
  θεῷ μου διὰ Ἰησοῦ Χριστοῦ περὶ πάντων ὑμῶν, ὅτι ἡ πίστις ὑμῶν καταγγέλλεται
  ἐν ὅλῳ τῷ κόσμῳ. <span style="color:#b00e23">(9)</span> μάρτυς γάρ μού ἐστιν
  ὁ θεός, ᾧ λατρεύω ἐν τῷ πνεύματί μου ἐν τῷ εὐαγγελίῳ τοῦ υἱοῦ αὐτοῦ, ὡς
  ἀδιαλείπτως μνείαν ὑμῶν ποιοῦμαι <span style="color:#b00e23">(10)</span>
  πάντοτε ἐπὶ τῶν προσευχῶν μου, δεόμενος εἴ πως ἤδη ποτὲ εὐοδωθήσομαι ἐν τῷ
  θελήματι τοῦ θεοῦ ἐλθεῖν πρὸς ὑμᾶς. <span style="color:#b00e23">(11)</span>
  ἐπιποθῶ γὰρ ἰδεῖν ὑμᾶς, ἵνα τι μεταδῶ χάρισμα ὑμῖν πνευματικὸν εἰς τὸ
  στηριχθῆναι ὑμᾶς, <span style="color:#b00e23">(12)</span> τοῦτο δέ ἐστιν
  συμπαρακληθῆναι ἐν ὑμῖν διὰ τῆς ἐν ἀλλήλοις πίστεως ὑμῶν τε καὶ ἐμοῦ.
  <span style="color:#b00e23">(13)</span> οὐ θέλω δὲ ὑμᾶς ἀγνοεῖν, ἀδελφοί, ὅτι
  πολλάκις προεθέμην ἐλθεῖν πρὸς ὑμᾶς, καὶ ἐκωλύθην ἄχρι τοῦ δεῦρο, ἵνα τινὰ
  καρπὸν σχῶ καὶ ἐν ὑμῖν καθὼς καὶ ἐν τοῖς λοιποῖς ἔθνεσιν. <span style=
  "color:#b00e23">(14)</span> Ἕλλησίν τε καὶ βαρβάροις, σοφοῖς τε καὶ ἀνοήτοις
  ὀφειλέτης εἰμί· <span style="color:#b00e23">(15)</span> οὕτως τὸ κατʼ ἐμὲ
  πρόθυμον καὶ ὑμῖν τοῖς ἐν Ῥώμῃ εὐαγγελίσασθαι. <span style=
  "color:#b00e23">(16)</span> Οὐ γὰρ ἐπαισχύνομαι τὸ εὐαγγέλιον, δύναμις γὰρ
  θεοῦ ἐστιν εἰς σωτηρίαν παντὶ τῷ πιστεύοντι, Ἰουδαίῳ τε πρῶτον καὶ Ἕλληνι·
  <span style="color:#b00e23">(17)</span> δικαιοσύνη γὰρ θεοῦ ἐν αὐτῷ
  ἀποκαλύπτεται ἐκ πίστεως εἰς πίστιν, καθὼς γέγραπται· Ὁ δὲ δίκαιος ἐκ πίστεως
  ζήσεται. <span style="color:#b00e23">(18)</span> Ἀποκαλύπτεται γὰρ ὀργὴ θεοῦ
  ἀπʼ οὐρανοῦ ἐπὶ πᾶσαν ἀσέβειαν καὶ ἀδικίαν ἀνθρώπων τῶν τὴν ἀλήθειαν ἐν
  ἀδικίᾳ κατεχόντων, <span style="color:#b00e23">(19)</span> διότι τὸ γνωστὸν
  τοῦ θεοῦ φανερόν ἐστιν ἐν αὐτοῖς, ὁ θεὸς γὰρ αὐτοῖς ἐφανέρωσεν. <span style=
  "color:#b00e23">(20)</span> τὰ γὰρ ἀόρατα αὐτοῦ ἀπὸ κτίσεως κόσμου τοῖς
  ποιήμασιν νοούμενα καθορᾶται, ἥ τε ἀΐδιος αὐτοῦ δύναμις καὶ θειότης, εἰς τὸ
  εἶναι αὐτοὺς ἀναπολογήτους, <span style="color:#b00e23">(21)</span> διότι
  γνόντες τὸν θεὸν οὐχ ὡς θεὸν ἐδόξασαν ἢ ηὐχαρίστησαν, ἀλλὰ ἐματαιώθησαν ἐν
  τοῖς διαλογισμοῖς αὐτῶν καὶ ἐσκοτίσθη ἡ ἀσύνετος αὐτῶν καρδία· <span style=
  "color:#b00e23">(22)</span> φάσκοντες εἶναι σοφοὶ ἐμωράνθησαν, <span style=
  "color:#b00e23">(23)</span> καὶ ἤλλαξαν τὴν δόξαν τοῦ ἀφθάρτου θεοῦ ἐν
  ὁμοιώματι εἰκόνος φθαρτοῦ ἀνθρώπου καὶ πετεινῶν καὶ τετραπόδων καὶ ἑρπετῶν.
  <span style="color:#b00e23">(24)</span> Διὸ παρέδωκεν αὐτοὺς ὁ θεὸς ἐν ταῖς
  ἐπιθυμίαις τῶν καρδιῶν αὐτῶν εἰς ἀκαθαρσίαν τοῦ ἀτιμάζεσθαι τὰ σώματα αὐτῶν
  ἐν αὐτοῖς, <span style="color:#b00e23">(25)</span> οἵτινες μετήλλαξαν τὴν
  ἀλήθειαν τοῦ θεοῦ ἐν τῷ ψεύδει, καὶ ἐσεβάσθησαν καὶ ἐλάτρευσαν τῇ κτίσει παρὰ
  τὸν κτίσαντα, ὅς ἐστιν εὐλογητὸς εἰς τοὺς αἰῶνας· ἀμήν. <span style=
  "color:#b00e23">(26)</span> Διὰ τοῦτο παρέδωκεν αὐτοὺς ὁ θεὸς εἰς πάθη
  ἀτιμίας· αἵ τε γὰρ θήλειαι αὐτῶν μετήλλαξαν τὴν φυσικὴν χρῆσιν εἰς τὴν παρὰ
  φύσιν, <span style="color:#b00e23">(27)</span> ὁμοίως τε καὶ οἱ ἄρσενες
  ἀφέντες τὴν φυσικὴν χρῆσιν τῆς θηλείας ἐξεκαύθησαν ἐν τῇ ὀρέξει αὐτῶν εἰς
  ἀλλήλους, ἄρσενες ἐν ἄρσεσιν τὴν ἀσχημοσύνην κατεργαζόμενοι καὶ τὴν
  ἀντιμισθίαν ἣν ἔδει τῆς πλάνης αὐτῶν ἐν ἑαυτοῖς ἀπολαμβάνοντες. <span style=
  "color:#b00e23">(28)</span> Καὶ καθὼς οὐκ ἐδοκίμασαν τὸν θεὸν ἔχειν ἐν
  ἐπιγνώσει, παρέδωκεν αὐτοὺς ὁ θεὸς εἰς ἀδόκιμον νοῦν, ποιεῖν τὰ μὴ καθήκοντα,
  <span style="color:#b00e23">(29)</span> πεπληρωμένους πάσῃ ἀδικίᾳ πονηρίᾳ
  πλεονεξίᾳ κακίᾳ, μεστοὺς φθόνου φόνου ἔριδος δόλου κακοηθείας, ψιθυριστάς,
  <span style="color:#b00e23">(30)</span> καταλάλους, θεοστυγεῖς, ὑβριστάς,
  ὑπερηφάνους, ἀλαζόνας, ἐφευρετὰς κακῶν, γονεῦσιν ἀπειθεῖς, <span style=
  "color:#b00e23">(31)</span> ἀσυνέτους, ἀσυνθέτους, ἀστόργους, ἀνελεήμονας·
  <span style="color:#b00e23">(32)</span> οἵτινες τὸ δικαίωμα τοῦ θεοῦ
  ἐπιγνόντες, ὅτι οἱ τὰ τοιαῦτα πράσσοντες ἄξιοι θανάτου εἰσίν, οὐ μόνον αὐτὰ
  ποιοῦσιν ἀλλὰ καὶ συνευδοκοῦσιν τοῖς πράσσουσιν.
  <h3 id="epistle_to_the_romans2">2</h3><span style="color:#b00e23">(1)</span>
  Διὸ ἀναπολόγητος εἶ, ὦ ἄνθρωπε πᾶς ὁ κρίνων· ἐν ᾧ γὰρ κρίνεις τὸν ἕτερον,
  σεαυτὸν κατακρίνεις, τὰ γὰρ αὐτὰ πράσσεις ὁ κρίνων· <span style=
  "color:#b00e23">(2)</span> οἴδαμεν δὲ ὅτι τὸ κρίμα τοῦ θεοῦ ἐστιν κατὰ
  ἀλήθειαν ἐπὶ τοὺς τὰ τοιαῦτα πράσσοντας. <span style=
  "color:#b00e23">(3)</span> λογίζῃ δὲ τοῦτο, ὦ ἄνθρωπε ὁ κρίνων τοὺς τὰ
  τοιαῦτα πράσσοντας καὶ ποιῶν αὐτά, ὅτι σὺ ἐκφεύξῃ τὸ κρίμα τοῦ θεοῦ;
  <span style="color:#b00e23">(4)</span> ἢ τοῦ πλούτου τῆς χρηστότητος αὐτοῦ
  καὶ τῆς ἀνοχῆς καὶ τῆς μακροθυμίας καταφρονεῖς, ἀγνοῶν ὅτι τὸ χρηστὸν τοῦ
  θεοῦ εἰς μετάνοιάν σε ἄγει; <span style="color:#b00e23">(5)</span> κατὰ δὲ
  τὴν σκληρότητά σου καὶ ἀμετανόητον καρδίαν θησαυρίζεις σεαυτῷ ὀργὴν ἐν ἡμέρᾳ
  ὀργῆς καὶ ἀποκαλύψεως δικαιοκρισίας τοῦ θεοῦ, <span style=
  "color:#b00e23">(6)</span> ὃς ἀποδώσει ἑκάστῳ κατὰ τὰ ἔργα αὐτοῦ·
  <span style="color:#b00e23">(7)</span> τοῖς μὲν καθʼ ὑπομονὴν ἔργου ἀγαθοῦ
  δόξαν καὶ τιμὴν καὶ ἀφθαρσίαν ζητοῦσιν ζωὴν αἰώνιον· <span style=
  "color:#b00e23">(8)</span> τοῖς δὲ ἐξ ἐριθείας καὶ ἀπειθοῦσι τῇ ἀληθείᾳ
  πειθομένοις δὲ τῇ ἀδικίᾳ ὀργὴ καὶ θυμός, <span style=
  "color:#b00e23">(9)</span> θλῖψις καὶ στενοχωρία, ἐπὶ πᾶσαν ψυχὴν ἀνθρώπου
  τοῦ κατεργαζομένου τὸ κακόν, Ἰουδαίου τε πρῶτον καὶ Ἕλληνος· <span style=
  "color:#b00e23">(10)</span> δόξα δὲ καὶ τιμὴ καὶ εἰρήνη παντὶ τῷ ἐργαζομένῳ
  τὸ ἀγαθόν, Ἰουδαίῳ τε πρῶτον καὶ Ἕλληνι· <span style=
  "color:#b00e23">(11)</span> οὐ γάρ ἐστιν προσωπολημψία παρὰ τῷ θεῷ.
  <span style="color:#b00e23">(12)</span> Ὅσοι γὰρ ἀνόμως ἥμαρτον, ἀνόμως καὶ
  ἀπολοῦνται· καὶ ὅσοι ἐν νόμῳ ἥμαρτον, διὰ νόμου κριθήσονται· <span style=
  "color:#b00e23">(13)</span> οὐ γὰρ οἱ ἀκροαταὶ νόμου δίκαιοι παρὰ τῷ θεῷ,
  ἀλλʼ οἱ ποιηταὶ νόμου δικαιωθήσονται. <span style="color:#b00e23">(14)</span>
  ὅταν γὰρ ἔθνη τὰ μὴ νόμον ἔχοντα φύσει τὰ τοῦ νόμου ποιῶσιν, οὗτοι νόμον μὴ
  ἔχοντες ἑαυτοῖς εἰσιν νόμος· <span style="color:#b00e23">(15)</span> οἵτινες
  ἐνδείκνυνται τὸ ἔργον τοῦ νόμου γραπτὸν ἐν ταῖς καρδίαις αὐτῶν,
  συμμαρτυρούσης αὐτῶν τῆς συνειδήσεως καὶ μεταξὺ ἀλλήλων τῶν λογισμῶν
  κατηγορούντων ἢ καὶ ἀπολογουμένων, <span style="color:#b00e23">(16)</span> ἐν
  ἡμέρᾳ ὅτε κρίνει ὁ θεὸς τὰ κρυπτὰ τῶν ἀνθρώπων κατὰ τὸ εὐαγγέλιόν μου διὰ
  Χριστοῦ Ἰησοῦ. <span style="color:#b00e23">(17)</span> Εἰ δὲ σὺ Ἰουδαῖος
  ἐπονομάζῃ καὶ ἐπαναπαύῃ νόμῳ καὶ καυχᾶσαι ἐν θεῷ <span style=
  "color:#b00e23">(18)</span> καὶ γινώσκεις τὸ θέλημα καὶ δοκιμάζεις τὰ
  διαφέροντα κατηχούμενος ἐκ τοῦ νόμου, <span style="color:#b00e23">(19)</span>
  πέποιθάς τε σεαυτὸν ὁδηγὸν εἶναι τυφλῶν, φῶς τῶν ἐν σκότει, <span style=
  "color:#b00e23">(20)</span> παιδευτὴν ἀφρόνων, διδάσκαλον νηπίων, ἔχοντα τὴν
  μόρφωσιν τῆς γνώσεως καὶ τῆς ἀληθείας ἐν τῷ νόμῳ— <span style=
  "color:#b00e23">(21)</span> ὁ οὖν διδάσκων ἕτερον σεαυτὸν οὐ διδάσκεις; ὁ
  κηρύσσων μὴ κλέπτειν κλέπτεις; <span style="color:#b00e23">(22)</span> ὁ
  λέγων μὴ μοιχεύειν μοιχεύεις; ὁ βδελυσσόμενος τὰ εἴδωλα ἱεροσυλεῖς;
  <span style="color:#b00e23">(23)</span> ὃς ἐν νόμῳ καυχᾶσαι, διὰ τῆς
  παραβάσεως τοῦ νόμου τὸν θεὸν ἀτιμάζεις; <span style=
  "color:#b00e23">(24)</span> τὸ γὰρ ὄνομα τοῦ θεοῦ διʼ ὑμᾶς βλασφημεῖται ἐν
  τοῖς ἔθνεσιν, καθὼς γέγραπται. <span style="color:#b00e23">(25)</span>
  Περιτομὴ μὲν γὰρ ὠφελεῖ ἐὰν νόμον πράσσῃς· ἐὰν δὲ παραβάτης νόμου ᾖς, ἡ
  περιτομή σου ἀκροβυστία γέγονεν. <span style="color:#b00e23">(26)</span> ἐὰν
  οὖν ἡ ἀκροβυστία τὰ δικαιώματα τοῦ νόμου φυλάσσῃ, οὐχ ἡ ἀκροβυστία αὐτοῦ εἰς
  περιτομὴν λογισθήσεται; <span style="color:#b00e23">(27)</span> καὶ κρινεῖ ἡ
  ἐκ φύσεως ἀκροβυστία τὸν νόμον τελοῦσα σὲ τὸν διὰ γράμματος καὶ περιτομῆς
  παραβάτην νόμου. <span style="color:#b00e23">(28)</span> οὐ γὰρ ὁ ἐν τῷ
  φανερῷ Ἰουδαῖός ἐστιν, οὐδὲ ἡ ἐν τῷ φανερῷ ἐν σαρκὶ περιτομή· <span style=
  "color:#b00e23">(29)</span> ἀλλʼ ὁ ἐν τῷ κρυπτῷ Ἰουδαῖος, καὶ περιτομὴ
  καρδίας ἐν πνεύματι οὐ γράμματι, οὗ ὁ ἔπαινος οὐκ ἐξ ἀνθρώπων ἀλλʼ ἐκ τοῦ
  θεοῦ.
  <h3 id="epistle_to_the_romans3">3</h3><span style="color:#b00e23">(1)</span>
  Τί οὖν τὸ περισσὸν τοῦ Ἰουδαίου, ἢ τίς ἡ ὠφέλεια τῆς περιτομῆς; <span style=
  "color:#b00e23">(2)</span> πολὺ κατὰ πάντα τρόπον. πρῶτον μὲν γὰρ ὅτι
  ἐπιστεύθησαν τὰ λόγια τοῦ θεοῦ. <span style="color:#b00e23">(3)</span> τί
  γάρ; εἰ ἠπίστησάν τινες, μὴ ἡ ἀπιστία αὐτῶν τὴν πίστιν τοῦ θεοῦ καταργήσει;
  <span style="color:#b00e23">(4)</span> μὴ γένοιτο· γινέσθω δὲ ὁ θεὸς ἀληθής,
  πᾶς δὲ ἄνθρωπος ψεύστης, καθὼς γέγραπται· Ὅπως ἂν δικαιωθῇς ἐν τοῖς λόγοις
  σου καὶ νικήσεις ἐν τῷ κρίνεσθαί σε. <span style="color:#b00e23">(5)</span>
  εἰ δὲ ἡ ἀδικία ἡμῶν θεοῦ δικαιοσύνην συνίστησιν, τί ἐροῦμεν; μὴ ἄδικος ὁ θεὸς
  ὁ ἐπιφέρων τὴν ὀργήν; κατὰ ἄνθρωπον λέγω. <span style=
  "color:#b00e23">(6)</span> μὴ γένοιτο· ἐπεὶ πῶς κρινεῖ ὁ θεὸς τὸν κόσμον;
  <span style="color:#b00e23">(7)</span> εἰ δὲ ἡ ἀλήθεια τοῦ θεοῦ ἐν τῷ ἐμῷ
  ψεύσματι ἐπερίσσευσεν εἰς τὴν δόξαν αὐτοῦ, τί ἔτι κἀγὼ ὡς ἁμαρτωλὸς κρίνομαι,
  <span style="color:#b00e23">(8)</span> καὶ μὴ καθὼς βλασφημούμεθα καὶ καθώς
  φασίν τινες ἡμᾶς λέγειν ὅτι Ποιήσωμεν τὰ κακὰ ἵνα ἔλθῃ τὰ ἀγαθά; ὧν τὸ κρίμα
  ἔνδικόν ἐστιν. <span style="color:#b00e23">(9)</span> Τί οὖν; προεχόμεθα; οὐ
  πάντως, προῃτιασάμεθα γὰρ Ἰουδαίους τε καὶ Ἕλληνας πάντας ὑφʼ ἁμαρτίαν εἶναι,
  <span style="color:#b00e23">(10)</span> καθὼς γέγραπται ὅτι Οὐκ ἔστιν δίκαιος
  οὐδὲ εἷς, <span style="color:#b00e23">(11)</span> οὐκ ἔστιν ὁ συνίων, οὐκ
  ἔστιν ὁ ἐκζητῶν τὸν θεόν· <span style="color:#b00e23">(12)</span> πάντες
  ἐξέκλιναν, ἅμα ἠχρεώθησαν· οὐκ ἔστιν ποιῶν χρηστότητα, οὐκ ἔστιν ἕως ἑνός.
  <span style="color:#b00e23">(13)</span> τάφος ἀνεῳγμένος ὁ λάρυγξ αὐτῶν, ταῖς
  γλώσσαις αὐτῶν ἐδολιοῦσαν, ἰὸς ἀσπίδων ὑπὸ τὰ χείλη αὐτῶν, <span style=
  "color:#b00e23">(14)</span> ὧν τὸ στόμα ἀρᾶς καὶ πικρίας γέμει· <span style=
  "color:#b00e23">(15)</span> ὀξεῖς οἱ πόδες αὐτῶν ἐκχέαι αἷμα, <span style=
  "color:#b00e23">(16)</span> σύντριμμα καὶ ταλαιπωρία ἐν ταῖς ὁδοῖς αὐτῶν,
  <span style="color:#b00e23">(17)</span> καὶ ὁδὸν εἰρήνης οὐκ ἔγνωσαν.
  <span style="color:#b00e23">(18)</span> οὐκ ἔστιν φόβος θεοῦ ἀπέναντι τῶν
  ὀφθαλμῶν αὐτῶν. <span style="color:#b00e23">(19)</span> Οἴδαμεν δὲ ὅτι ὅσα ὁ
  νόμος λέγει τοῖς ἐν τῷ νόμῳ λαλεῖ, ἵνα πᾶν στόμα φραγῇ καὶ ὑπόδικος γένηται
  πᾶς ὁ κόσμος τῷ θεῷ· <span style="color:#b00e23">(20)</span> διότι ἐξ ἔργων
  νόμου οὐ δικαιωθήσεται πᾶσα σὰρξ ἐνώπιον αὐτοῦ, διὰ γὰρ νόμου ἐπίγνωσις
  ἁμαρτίας. <span style="color:#b00e23">(21)</span> Νυνὶ δὲ χωρὶς νόμου
  δικαιοσύνη θεοῦ πεφανέρωται, μαρτυρουμένη ὑπὸ τοῦ νόμου καὶ τῶν προφητῶν,
  <span style="color:#b00e23">(22)</span> δικαιοσύνη δὲ θεοῦ διὰ πίστεως Ἰησοῦ
  Χριστοῦ, εἰς πάντας τοὺς πιστεύοντας, οὐ γάρ ἐστιν διαστολή. <span style=
  "color:#b00e23">(23)</span> πάντες γὰρ ἥμαρτον καὶ ὑστεροῦνται τῆς δόξης τοῦ
  θεοῦ, <span style="color:#b00e23">(24)</span> δικαιούμενοι δωρεὰν τῇ αὐτοῦ
  χάριτι διὰ τῆς ἀπολυτρώσεως τῆς ἐν Χριστῷ Ἰησοῦ· <span style=
  "color:#b00e23">(25)</span> ὃν προέθετο ὁ θεὸς ἱλαστήριον διὰ πίστεως ἐν τῷ
  αὐτοῦ αἵματι εἰς ἔνδειξιν τῆς δικαιοσύνης αὐτοῦ διὰ τὴν πάρεσιν τῶν
  προγεγονότων ἁμαρτημάτων <span style="color:#b00e23">(26)</span> ἐν τῇ ἀνοχῇ
  τοῦ θεοῦ, πρὸς τὴν ἔνδειξιν τῆς δικαιοσύνης αὐτοῦ ἐν τῷ νῦν καιρῷ, εἰς τὸ
  εἶναι αὐτὸν δίκαιον καὶ δικαιοῦντα τὸν ἐκ πίστεως Ἰησοῦ. <span style=
  "color:#b00e23">(27)</span> Ποῦ οὖν ἡ καύχησις; ἐξεκλείσθη. διὰ ποίου νόμου;
  τῶν ἔργων; οὐχί, ἀλλὰ διὰ νόμου πίστεως. <span style=
  "color:#b00e23">(28)</span> λογιζόμεθα γὰρ δικαιοῦσθαι πίστει ἄνθρωπον χωρὶς
  ἔργων νόμου. <span style="color:#b00e23">(29)</span> ἢ Ἰουδαίων ὁ θεὸς μόνον;
  οὐχὶ καὶ ἐθνῶν; ναὶ καὶ ἐθνῶν, <span style="color:#b00e23">(30)</span> εἴπερ
  εἷς ὁ θεός, ὃς δικαιώσει περιτομὴν ἐκ πίστεως καὶ ἀκροβυστίαν διὰ τῆς
  πίστεως. <span style="color:#b00e23">(31)</span> νόμον οὖν καταργοῦμεν διὰ
  τῆς πίστεως; μὴ γένοιτο, ἀλλὰ νόμον ἱστάνομεν.
  <h3 id="epistle_to_the_romans4">4</h3><span style="color:#b00e23">(1)</span>
  Τί οὖν ἐροῦμεν εὑρηκέναι Ἀβραὰμ τὸν προπάτορα ἡμῶν κατὰ σάρκα; <span style=
  "color:#b00e23">(2)</span> εἰ γὰρ Ἀβραὰμ ἐξ ἔργων ἐδικαιώθη, ἔχει καύχημα·
  ἀλλʼ οὐ πρὸς θεόν, <span style="color:#b00e23">(3)</span> τί γὰρ ἡ γραφὴ
  λέγει; Ἐπίστευσεν δὲ Ἀβραὰμ τῷ θεῷ καὶ ἐλογίσθη αὐτῷ εἰς δικαιοσύνην.
  <span style="color:#b00e23">(4)</span> τῷ δὲ ἐργαζομένῳ ὁ μισθὸς οὐ λογίζεται
  κατὰ χάριν ἀλλὰ κατὰ ὀφείλημα· <span style="color:#b00e23">(5)</span> τῷ δὲ
  μὴ ἐργαζομένῳ, πιστεύοντι δὲ ἐπὶ τὸν δικαιοῦντα τὸν ἀσεβῆ, λογίζεται ἡ πίστις
  αὐτοῦ εἰς δικαιοσύνην, <span style="color:#b00e23">(6)</span> καθάπερ καὶ
  Δαυὶδ λέγει τὸν μακαρισμὸν τοῦ ἀνθρώπου ᾧ ὁ θεὸς λογίζεται δικαιοσύνην χωρὶς
  ἔργων· <span style="color:#b00e23">(7)</span> Μακάριοι ὧν ἀφέθησαν αἱ ἀνομίαι
  καὶ ὧν ἐπεκαλύφθησαν αἱ ἁμαρτίαι, <span style="color:#b00e23">(8)</span>
  μακάριος ἀνὴρ οὗ οὐ μὴ λογίσηται κύριος ἁμαρτίαν. <span style=
  "color:#b00e23">(9)</span> Ὁ μακαρισμὸς οὖν οὗτος ἐπὶ τὴν περιτομὴν ἢ καὶ ἐπὶ
  τὴν ἀκροβυστίαν; λέγομεν γάρ· Ἐλογίσθη τῷ Ἀβραὰμ ἡ πίστις εἰς δικαιοσύνην.
  <span style="color:#b00e23">(10)</span> πῶς οὖν ἐλογίσθη; ἐν περιτομῇ ὄντι ἢ
  ἐν ἀκροβυστίᾳ; οὐκ ἐν περιτομῇ ἀλλʼ ἐν ἀκροβυστίᾳ· <span style=
  "color:#b00e23">(11)</span> καὶ σημεῖον ἔλαβεν περιτομῆς, σφραγῖδα τῆς
  δικαιοσύνης τῆς πίστεως τῆς ἐν τῇ ἀκροβυστίᾳ, εἰς τὸ εἶναι αὐτὸν πατέρα
  πάντων τῶν πιστευόντων διʼ ἀκροβυστίας, εἰς τὸ λογισθῆναι αὐτοῖς τὴν
  δικαιοσύνην, <span style="color:#b00e23">(12)</span> καὶ πατέρα περιτομῆς
  τοῖς οὐκ ἐκ περιτομῆς μόνον ἀλλὰ καὶ τοῖς στοιχοῦσιν τοῖς ἴχνεσιν τῆς ἐν
  ἀκροβυστίᾳ πίστεως τοῦ πατρὸς ἡμῶν Ἀβραάμ. <span style=
  "color:#b00e23">(13)</span> Οὐ γὰρ διὰ νόμου ἡ ἐπαγγελία τῷ Ἀβραὰμ ἢ τῷ
  σπέρματι αὐτοῦ, τὸ κληρονόμον αὐτὸν εἶναι κόσμου, ἀλλὰ διὰ δικαιοσύνης
  πίστεως· <span style="color:#b00e23">(14)</span> εἰ γὰρ οἱ ἐκ νόμου
  κληρονόμοι, κεκένωται ἡ πίστις καὶ κατήργηται ἡ ἐπαγγελία· <span style=
  "color:#b00e23">(15)</span> ὁ γὰρ νόμος ὀργὴν κατεργάζεται, οὗ δὲ οὐκ ἔστιν
  νόμος, οὐδὲ παράβασις. <span style="color:#b00e23">(16)</span> Διὰ τοῦτο ἐκ
  πίστεως, ἵνα κατὰ χάριν, εἰς τὸ εἶναι βεβαίαν τὴν ἐπαγγελίαν παντὶ τῷ
  σπέρματι, οὐ τῷ ἐκ τοῦ νόμου μόνον ἀλλὰ καὶ τῷ ἐκ πίστεως Ἀβραάμ (ὅς ἐστιν
  πατὴρ πάντων ἡμῶν, <span style="color:#b00e23">(17)</span> καθὼς γέγραπται
  ὅτι Πατέρα πολλῶν ἐθνῶν τέθεικά σε), κατέναντι οὗ ἐπίστευσεν θεοῦ τοῦ
  ζῳοποιοῦντος τοὺς νεκροὺς καὶ καλοῦντος τὰ μὴ ὄντα ὡς ὄντα· <span style=
  "color:#b00e23">(18)</span> ὃς παρʼ ἐλπίδα ἐπʼ ἐλπίδι ἐπίστευσεν εἰς τὸ
  γενέσθαι αὐτὸν πατέρα πολλῶν ἐθνῶν κατὰ τὸ εἰρημένον· Οὕτως ἔσται τὸ σπέρμα
  σου· <span style="color:#b00e23">(19)</span> καὶ μὴ ἀσθενήσας τῇ πίστει
  κατενόησεν τὸ ἑαυτοῦ σῶμα νενεκρωμένον, ἑκατονταετής που ὑπάρχων, καὶ τὴν
  νέκρωσιν τῆς μήτρας Σάρρας, <span style="color:#b00e23">(20)</span> εἰς δὲ
  τὴν ἐπαγγελίαν τοῦ θεοῦ οὐ διεκρίθη τῇ ἀπιστίᾳ ἀλλὰ ἐνεδυναμώθη τῇ πίστει,
  δοὺς δόξαν τῷ θεῷ <span style="color:#b00e23">(21)</span> καὶ πληροφορηθεὶς
  ὅτι ὃ ἐπήγγελται δυνατός ἐστιν καὶ ποιῆσαι. <span style=
  "color:#b00e23">(22)</span> διὸ ἐλογίσθη αὐτῷ εἰς δικαιοσύνην. <span style=
  "color:#b00e23">(23)</span> Οὐκ ἐγράφη δὲ διʼ αὐτὸν μόνον ὅτι ἐλογίσθη αὐτῷ,
  <span style="color:#b00e23">(24)</span> ἀλλὰ καὶ διʼ ἡμᾶς οἷς μέλλει
  λογίζεσθαι, τοῖς πιστεύουσιν ἐπὶ τὸν ἐγείραντα Ἰησοῦν τὸν κύριον ἡμῶν ἐκ
  νεκρῶν, <span style="color:#b00e23">(25)</span> ὃς παρεδόθη διὰ τὰ
  παραπτώματα ἡμῶν καὶ ἠγέρθη διὰ τὴν δικαίωσιν ἡμῶν.
  <h3 id="epistle_to_the_romans5">5</h3><span style="color:#b00e23">(1)</span>
  Δικαιωθέντες οὖν ἐκ πίστεως εἰρήνην ἔχομεν πρὸς τὸν θεὸν διὰ τοῦ κυρίου ἡμῶν
  Ἰησοῦ Χριστοῦ, <span style="color:#b00e23">(2)</span> διʼ οὗ καὶ τὴν
  προσαγωγὴν ἐσχήκαμεν τῇ πίστει εἰς τὴν χάριν ταύτην ἐν ᾗ ἑστήκαμεν, καὶ
  καυχώμεθα ἐπʼ ἐλπίδι τῆς δόξης τοῦ θεοῦ· <span style=
  "color:#b00e23">(3)</span> οὐ μόνον δέ, ἀλλὰ καὶ καυχώμεθα ἐν ταῖς θλίψεσιν,
  εἰδότες ὅτι ἡ θλῖψις ὑπομονὴν κατεργάζεται, <span style=
  "color:#b00e23">(4)</span> ἡ δὲ ὑπομονὴ δοκιμήν, ἡ δὲ δοκιμὴ ἐλπίδα.
  <span style="color:#b00e23">(5)</span> ἡ δὲ ἐλπὶς οὐ καταισχύνει· ὅτι ἡ ἀγάπη
  τοῦ θεοῦ ἐκκέχυται ἐν ταῖς καρδίαις ἡμῶν διὰ πνεύματος ἁγίου τοῦ δοθέντος
  ἡμῖν. <span style="color:#b00e23">(6)</span> Ἔτι γὰρ Χριστὸς ὄντων ἡμῶν
  ἀσθενῶν ἔτι κατὰ καιρὸν ὑπὲρ ἀσεβῶν ἀπέθανεν. <span style=
  "color:#b00e23">(7)</span> μόλις γὰρ ὑπὲρ δικαίου τις ἀποθανεῖται· ὑπὲρ γὰρ
  τοῦ ἀγαθοῦ τάχα τις καὶ τολμᾷ ἀποθανεῖν· <span style=
  "color:#b00e23">(8)</span> συνίστησιν δὲ τὴν ἑαυτοῦ ἀγάπην εἰς ἡμᾶς ὁ θεὸς
  ὅτι ἔτι ἁμαρτωλῶν ὄντων ἡμῶν Χριστὸς ὑπὲρ ἡμῶν ἀπέθανεν. <span style=
  "color:#b00e23">(9)</span> πολλῷ οὖν μᾶλλον δικαιωθέντες νῦν ἐν τῷ αἵματι
  αὐτοῦ σωθησόμεθα διʼ αὐτοῦ ἀπὸ τῆς ὀργῆς. <span style=
  "color:#b00e23">(10)</span> εἰ γὰρ ἐχθροὶ ὄντες κατηλλάγημεν τῷ θεῷ διὰ τοῦ
  θανάτου τοῦ υἱοῦ αὐτοῦ, πολλῷ μᾶλλον καταλλαγέντες σωθησόμεθα ἐν τῇ ζωῇ
  αὐτοῦ· <span style="color:#b00e23">(11)</span> οὐ μόνον δέ, ἀλλὰ καὶ
  καυχώμενοι ἐν τῷ θεῷ διὰ τοῦ κυρίου ἡμῶν Ἰησοῦ Χριστοῦ, διʼ οὗ νῦν τὴν
  καταλλαγὴν ἐλάβομεν. <span style="color:#b00e23">(12)</span> Διὰ τοῦτο ὥσπερ
  διʼ ἑνὸς ἀνθρώπου ἡ ἁμαρτία εἰς τὸν κόσμον εἰσῆλθεν καὶ διὰ τῆς ἁμαρτίας ὁ
  θάνατος, καὶ οὕτως εἰς πάντας ἀνθρώπους ὁ θάνατος διῆλθεν ἐφʼ ᾧ πάντες
  ἥμαρτον— <span style="color:#b00e23">(13)</span> ἄχρι γὰρ νόμου ἁμαρτία ἦν ἐν
  κόσμῳ, ἁμαρτία δὲ οὐκ ἐλλογεῖται μὴ ὄντος νόμου, <span style=
  "color:#b00e23">(14)</span> ἀλλὰ ἐβασίλευσεν ὁ θάνατος ἀπὸ Ἀδὰμ μέχρι Μωϋσέως
  καὶ ἐπὶ τοὺς μὴ ἁμαρτήσαντας ἐπὶ τῷ ὁμοιώματι τῆς παραβάσεως Ἀδάμ, ὅς ἐστιν
  τύπος τοῦ μέλλοντος. <span style="color:#b00e23">(15)</span> Ἀλλʼ οὐχ ὡς τὸ
  παράπτωμα, οὕτως καὶ τὸ χάρισμα· εἰ γὰρ τῷ τοῦ ἑνὸς παραπτώματι οἱ πολλοὶ
  ἀπέθανον, πολλῷ μᾶλλον ἡ χάρις τοῦ θεοῦ καὶ ἡ δωρεὰ ἐν χάριτι τῇ τοῦ ἑνὸς
  ἀνθρώπου Ἰησοῦ Χριστοῦ εἰς τοὺς πολλοὺς ἐπερίσσευσεν. <span style=
  "color:#b00e23">(16)</span> καὶ οὐχ ὡς διʼ ἑνὸς ἁμαρτήσαντος τὸ δώρημα· τὸ
  μὲν γὰρ κρίμα ἐξ ἑνὸς εἰς κατάκριμα, τὸ δὲ χάρισμα ἐκ πολλῶν παραπτωμάτων εἰς
  δικαίωμα. <span style="color:#b00e23">(17)</span> εἰ γὰρ τῷ τοῦ ἑνὸς
  παραπτώματι ὁ θάνατος ἐβασίλευσεν διὰ τοῦ ἑνός, πολλῷ μᾶλλον οἱ τὴν
  περισσείαν τῆς χάριτος καὶ τῆς δωρεᾶς τῆς δικαιοσύνης λαμβάνοντες ἐν ζωῇ
  βασιλεύσουσιν διὰ τοῦ ἑνὸς Ἰησοῦ Χριστοῦ. <span style=
  "color:#b00e23">(18)</span> Ἄρα οὖν ὡς διʼ ἑνὸς παραπτώματος εἰς πάντας
  ἀνθρώπους εἰς κατάκριμα, οὕτως καὶ διʼ ἑνὸς δικαιώματος εἰς πάντας ἀνθρώπους
  εἰς δικαίωσιν ζωῆς· <span style="color:#b00e23">(19)</span> ὥσπερ γὰρ διὰ τῆς
  παρακοῆς τοῦ ἑνὸς ἀνθρώπου ἁμαρτωλοὶ κατεστάθησαν οἱ πολλοί, οὕτως καὶ διὰ
  τῆς ὑπακοῆς τοῦ ἑνὸς δίκαιοι κατασταθήσονται οἱ πολλοί. <span style=
  "color:#b00e23">(20)</span> νόμος δὲ παρεισῆλθεν ἵνα πλεονάσῃ τὸ παράπτωμα·
  οὗ δὲ ἐπλεόνασεν ἡ ἁμαρτία, ὑπερεπερίσσευσεν ἡ χάρις, <span style=
  "color:#b00e23">(21)</span> ἵνα ὥσπερ ἐβασίλευσεν ἡ ἁμαρτία ἐν τῷ θανάτῳ,
  οὕτως καὶ ἡ χάρις βασιλεύσῃ διὰ δικαιοσύνης εἰς ζωὴν αἰώνιον διὰ Ἰησοῦ
  Χριστοῦ τοῦ κυρίου ἡμῶν.
  <h3 id="epistle_to_the_romans6">6</h3><span style="color:#b00e23">(1)</span>
  Τί οὖν ἐροῦμεν; ἐπιμένωμεν τῇ ἁμαρτίᾳ, ἵνα ἡ χάρις πλεονάσῃ; <span style=
  "color:#b00e23">(2)</span> μὴ γένοιτο· οἵτινες ἀπεθάνομεν τῇ ἁμαρτίᾳ, πῶς ἔτι
  ζήσομεν ἐν αὐτῇ; <span style="color:#b00e23">(3)</span> ἢ ἀγνοεῖτε ὅτι ὅσοι
  ἐβαπτίσθημεν εἰς Χριστὸν Ἰησοῦν εἰς τὸν θάνατον αὐτοῦ ἐβαπτίσθημεν;
  <span style="color:#b00e23">(4)</span> συνετάφημεν οὖν αὐτῷ διὰ τοῦ
  βαπτίσματος εἰς τὸν θάνατον, ἵνα ὥσπερ ἠγέρθη Χριστὸς ἐκ νεκρῶν διὰ τῆς δόξης
  τοῦ πατρός, οὕτως καὶ ἡμεῖς ἐν καινότητι ζωῆς περιπατήσωμεν. <span style=
  "color:#b00e23">(5)</span> Εἰ γὰρ σύμφυτοι γεγόναμεν τῷ ὁμοιώματι τοῦ θανάτου
  αὐτοῦ, ἀλλὰ καὶ τῆς ἀναστάσεως ἐσόμεθα· <span style=
  "color:#b00e23">(6)</span> τοῦτο γινώσκοντες ὅτι ὁ παλαιὸς ἡμῶν ἄνθρωπος
  συνεσταυρώθη, ἵνα καταργηθῇ τὸ σῶμα τῆς ἁμαρτίας, τοῦ μηκέτι δουλεύειν ἡμᾶς
  τῇ ἁμαρτίᾳ, <span style="color:#b00e23">(7)</span> ὁ γὰρ ἀποθανὼν δεδικαίωται
  ἀπὸ τῆς ἁμαρτίας. <span style="color:#b00e23">(8)</span> εἰ δὲ ἀπεθάνομεν σὺν
  Χριστῷ, πιστεύομεν ὅτι καὶ συζήσομεν αὐτῷ· <span style=
  "color:#b00e23">(9)</span> εἰδότες ὅτι Χριστὸς ἐγερθεὶς ἐκ νεκρῶν οὐκέτι
  ἀποθνῄσκει, θάνατος αὐτοῦ οὐκέτι κυριεύει· <span style=
  "color:#b00e23">(10)</span> ὃ γὰρ ἀπέθανεν, τῇ ἁμαρτίᾳ ἀπέθανεν ἐφάπαξ· ὃ δὲ
  ζῇ, ζῇ τῷ θεῷ. <span style="color:#b00e23">(11)</span> οὕτως καὶ ὑμεῖς
  λογίζεσθε ἑαυτοὺς εἶναι νεκροὺς μὲν τῇ ἁμαρτίᾳ ζῶντας δὲ τῷ θεῷ ἐν Χριστῷ
  Ἰησοῦ. <span style="color:#b00e23">(12)</span> Μὴ οὖν βασιλευέτω ἡ ἁμαρτία ἐν
  τῷ θνητῷ ὑμῶν σώματι εἰς τὸ ὑπακούειν ταῖς ἐπιθυμίαις αὐτοῦ, <span style=
  "color:#b00e23">(13)</span> μηδὲ παριστάνετε τὰ μέλη ὑμῶν ὅπλα ἀδικίας τῇ
  ἁμαρτίᾳ, ἀλλὰ παραστήσατε ἑαυτοὺς τῷ θεῷ ὡσεὶ ἐκ νεκρῶν ζῶντας καὶ τὰ μέλη
  ὑμῶν ὅπλα δικαιοσύνης τῷ θεῷ. <span style="color:#b00e23">(14)</span> ἁμαρτία
  γὰρ ὑμῶν οὐ κυριεύσει, οὐ γάρ ἐστε ὑπὸ νόμον ἀλλὰ ὑπὸ χάριν. <span style=
  "color:#b00e23">(15)</span> Τί οὖν; ἁμαρτήσωμεν ὅτι οὐκ ἐσμὲν ὑπὸ νόμον ἀλλὰ
  ὑπὸ χάριν; μὴ γένοιτο· <span style="color:#b00e23">(16)</span> οὐκ οἴδατε ὅτι
  ᾧ παριστάνετε ἑαυτοὺς δούλους εἰς ὑπακοήν, δοῦλοί ἐστε ᾧ ὑπακούετε, ἤτοι
  ἁμαρτίας εἰς θάνατον ἢ ὑπακοῆς εἰς δικαιοσύνην; <span style=
  "color:#b00e23">(17)</span> χάρις δὲ τῷ θεῷ ὅτι ἦτε δοῦλοι τῆς ἁμαρτίας
  ὑπηκούσατε δὲ ἐκ καρδίας εἰς ὃν παρεδόθητε τύπον διδαχῆς, <span style=
  "color:#b00e23">(18)</span> ἐλευθερωθέντες δὲ ἀπὸ τῆς ἁμαρτίας ἐδουλώθητε τῇ
  δικαιοσύνῃ· <span style="color:#b00e23">(19)</span> ἀνθρώπινον λέγω διὰ τὴν
  ἀσθένειαν τῆς σαρκὸς ὑμῶν· ὥσπερ γὰρ παρεστήσατε τὰ μέλη ὑμῶν δοῦλα τῇ
  ἀκαθαρσίᾳ καὶ τῇ ἀνομίᾳ εἰς τὴν ἀνομίαν, οὕτως νῦν παραστήσατε τὰ μέλη ὑμῶν
  δοῦλα τῇ δικαιοσύνῃ εἰς ἁγιασμόν. <span style="color:#b00e23">(20)</span> Ὅτε
  γὰρ δοῦλοι ἦτε τῆς ἁμαρτίας, ἐλεύθεροι ἦτε τῇ δικαιοσύνῃ. <span style=
  "color:#b00e23">(21)</span> τίνα οὖν καρπὸν εἴχετε τότε ἐφʼ οἷς νῦν
  ἐπαισχύνεσθε; τὸ γὰρ τέλος ἐκείνων θάνατος· <span style=
  "color:#b00e23">(22)</span> νυνὶ δέ, ἐλευθερωθέντες ἀπὸ τῆς ἁμαρτίας
  δουλωθέντες δὲ τῷ θεῷ, ἔχετε τὸν καρπὸν ὑμῶν εἰς ἁγιασμόν, τὸ δὲ τέλος ζωὴν
  αἰώνιον. <span style="color:#b00e23">(23)</span> τὰ γὰρ ὀψώνια τῆς ἁμαρτίας
  θάνατος, τὸ δὲ χάρισμα τοῦ θεοῦ ζωὴ αἰώνιος ἐν Χριστῷ Ἰησοῦ τῷ κυρίῳ ἡμῶν.
  <h3 id="epistle_to_the_romans7">7</h3><span style="color:#b00e23">(1)</span>
  Ἢ ἀγνοεῖτε, ἀδελφοί, γινώσκουσιν γὰρ νόμον λαλῶ, ὅτι ὁ νόμος κυριεύει τοῦ
  ἀνθρώπου ἐφʼ ὅσον χρόνον ζῇ; <span style="color:#b00e23">(2)</span> ἡ γὰρ
  ὕπανδρος γυνὴ τῷ ζῶντι ἀνδρὶ δέδεται νόμῳ· ἐὰν δὲ ἀποθάνῃ ὁ ἀνήρ, κατήργηται
  ἀπὸ τοῦ νόμου τοῦ ἀνδρός. <span style="color:#b00e23">(3)</span> ἄρα οὖν
  ζῶντος τοῦ ἀνδρὸς μοιχαλὶς χρηματίσει ἐὰν γένηται ἀνδρὶ ἑτέρῳ· ἐὰν δὲ ἀποθάνῃ
  ὁ ἀνήρ, ἐλευθέρα ἐστὶν ἀπὸ τοῦ νόμου, τοῦ μὴ εἶναι αὐτὴν μοιχαλίδα γενομένην
  ἀνδρὶ ἑτέρῳ. <span style="color:#b00e23">(4)</span> Ὥστε, ἀδελφοί μου, καὶ
  ὑμεῖς ἐθανατώθητε τῷ νόμῳ διὰ τοῦ σώματος τοῦ Χριστοῦ, εἰς τὸ γενέσθαι ὑμᾶς
  ἑτέρῳ, τῷ ἐκ νεκρῶν ἐγερθέντι ἵνα καρποφορήσωμεν τῷ θεῷ. <span style=
  "color:#b00e23">(5)</span> ὅτε γὰρ ἦμεν ἐν τῇ σαρκί, τὰ παθήματα τῶν ἁμαρτιῶν
  τὰ διὰ τοῦ νόμου ἐνηργεῖτο ἐν τοῖς μέλεσιν ἡμῶν εἰς τὸ καρποφορῆσαι τῷ
  θανάτῳ· <span style="color:#b00e23">(6)</span> νυνὶ δὲ κατηργήθημεν ἀπὸ τοῦ
  νόμου, ἀποθανόντες ἐν ᾧ κατειχόμεθα, ὥστε δουλεύειν ἡμᾶς ἐν καινότητι
  πνεύματος καὶ οὐ παλαιότητι γράμματος. <span style="color:#b00e23">(7)</span>
  Τί οὖν ἐροῦμεν; ὁ νόμος ἁμαρτία; μὴ γένοιτο· ἀλλὰ τὴν ἁμαρτίαν οὐκ ἔγνων εἰ
  μὴ διὰ νόμου, τήν τε γὰρ ἐπιθυμίαν οὐκ ᾔδειν εἰ μὴ ὁ νόμος ἔλεγεν· Οὐκ
  ἐπιθυμήσεις· <span style="color:#b00e23">(8)</span> ἀφορμὴν δὲ λαβοῦσα ἡ
  ἁμαρτία διὰ τῆς ἐντολῆς κατειργάσατο ἐν ἐμοὶ πᾶσαν ἐπιθυμίαν, χωρὶς γὰρ νόμου
  ἁμαρτία νεκρά. <span style="color:#b00e23">(9)</span> ἐγὼ δὲ ἔζων χωρὶς νόμου
  ποτέ· ἐλθούσης δὲ τῆς ἐντολῆς ἡ ἁμαρτία ἀνέζησεν, <span style=
  "color:#b00e23">(10)</span> ἐγὼ δὲ ἀπέθανον, καὶ εὑρέθη μοι ἡ ἐντολὴ ἡ εἰς
  ζωὴν αὕτη εἰς θάνατον· <span style="color:#b00e23">(11)</span> ἡ γὰρ ἁμαρτία
  ἀφορμὴν λαβοῦσα διὰ τῆς ἐντολῆς ἐξηπάτησέν με καὶ διʼ αὐτῆς ἀπέκτεινεν.
  <span style="color:#b00e23">(12)</span> ὥστε ὁ μὲν νόμος ἅγιος, καὶ ἡ ἐντολὴ
  ἁγία καὶ δικαία καὶ ἀγαθή. <span style="color:#b00e23">(13)</span> Τὸ οὖν
  ἀγαθὸν ἐμοὶ ἐγένετο θάνατος; μὴ γένοιτο· ἀλλὰ ἡ ἁμαρτία, ἵνα φανῇ ἁμαρτία διὰ
  τοῦ ἀγαθοῦ μοι κατεργαζομένη θάνατον· ἵνα γένηται καθʼ ὑπερβολὴν ἁμαρτωλὸς ἡ
  ἁμαρτία διὰ τῆς ἐντολῆς. <span style="color:#b00e23">(14)</span> Οἴδαμεν γὰρ
  ὅτι ὁ νόμος πνευματικός ἐστιν· ἐγὼ δὲ σάρκινός εἰμι, πεπραμένος ὑπὸ τὴν
  ἁμαρτίαν. <span style="color:#b00e23">(15)</span> ὃ γὰρ κατεργάζομαι οὐ
  γινώσκω· οὐ γὰρ ὃ θέλω τοῦτο πράσσω, ἀλλʼ ὃ μισῶ τοῦτο ποιῶ. <span style=
  "color:#b00e23">(16)</span> εἰ δὲ ὃ οὐ θέλω τοῦτο ποιῶ, σύμφημι τῷ νόμῳ ὅτι
  καλός. <span style="color:#b00e23">(17)</span> νυνὶ δὲ οὐκέτι ἐγὼ
  κατεργάζομαι αὐτὸ ἀλλὰ ἡ οἰκοῦσα ἐν ἐμοὶ ἁμαρτία. <span style=
  "color:#b00e23">(18)</span> οἶδα γὰρ ὅτι οὐκ οἰκεῖ ἐν ἐμοί, τοῦτʼ ἔστιν ἐν τῇ
  σαρκί μου, ἀγαθόν· τὸ γὰρ θέλειν παράκειταί μοι, τὸ δὲ κατεργάζεσθαι τὸ καλὸν
  οὔ· <span style="color:#b00e23">(19)</span> οὐ γὰρ ὃ θέλω ποιῶ ἀγαθόν, ἀλλὰ ὃ
  οὐ θέλω κακὸν τοῦτο πράσσω. <span style="color:#b00e23">(20)</span> εἰ δὲ ὃ
  οὐ θέλω τοῦτο ποιῶ, οὐκέτι ἐγὼ κατεργάζομαι αὐτὸ ἀλλὰ ἡ οἰκοῦσα ἐν ἐμοὶ
  ἁμαρτία. <span style="color:#b00e23">(21)</span> Εὑρίσκω ἄρα τὸν νόμον τῷ
  θέλοντι ἐμοὶ ποιεῖν τὸ καλὸν ὅτι ἐμοὶ τὸ κακὸν παράκειται· <span style=
  "color:#b00e23">(22)</span> συνήδομαι γὰρ τῷ νόμῳ τοῦ θεοῦ κατὰ τὸν ἔσω
  ἄνθρωπον, <span style="color:#b00e23">(23)</span> βλέπω δὲ ἕτερον νόμον ἐν
  τοῖς μέλεσίν μου ἀντιστρατευόμενον τῷ νόμῳ τοῦ νοός μου καὶ αἰχμαλωτίζοντά με
  ἐν τῷ νόμῳ τῆς ἁμαρτίας τῷ ὄντι ἐν τοῖς μέλεσίν μου. <span style=
  "color:#b00e23">(24)</span> ταλαίπωρος ἐγὼ ἄνθρωπος· τίς με ῥύσεται ἐκ τοῦ
  σώματος τοῦ θανάτου τούτου; <span style="color:#b00e23">(25)</span> χάρις τῷ
  θεῷ διὰ Ἰησοῦ Χριστοῦ τοῦ κυρίου ἡμῶν.
  <h3 id="epistle_to_the_romans8">8</h3><span style="color:#b00e23">(1)</span>
  Οὐδὲν ἄρα νῦν κατάκριμα τοῖς ἐν Χριστῷ Ἰησοῦ· <span style=
  "color:#b00e23">(2)</span> ὁ γὰρ νόμος τοῦ πνεύματος τῆς ζωῆς ἐν Χριστῷ Ἰησοῦ
  ἠλευθέρωσέν σε ἀπὸ τοῦ νόμου τῆς ἁμαρτίας καὶ τοῦ θανάτου. <span style=
  "color:#b00e23">(3)</span> τὸ γὰρ ἀδύνατον τοῦ νόμου, ἐν ᾧ ἠσθένει διὰ τῆς
  σαρκός, ὁ θεὸς τὸν ἑαυτοῦ υἱὸν πέμψας ἐν ὁμοιώματι σαρκὸς ἁμαρτίας καὶ περὶ
  ἁμαρτίας κατέκρινε τὴν ἁμαρτίαν ἐν τῇ σαρκί, <span style=
  "color:#b00e23">(4)</span> ἵνα τὸ δικαίωμα τοῦ νόμου πληρωθῇ ἐν ἡμῖν τοῖς μὴ
  κατὰ σάρκα περιπατοῦσιν ἀλλὰ κατὰ πνεῦμα· <span style=
  "color:#b00e23">(5)</span> οἱ γὰρ κατὰ σάρκα ὄντες τὰ τῆς σαρκὸς φρονοῦσιν,
  οἱ δὲ κατὰ πνεῦμα τὰ τοῦ πνεύματος. <span style="color:#b00e23">(6)</span> τὸ
  γὰρ φρόνημα τῆς σαρκὸς θάνατος, τὸ δὲ φρόνημα τοῦ πνεύματος ζωὴ καὶ εἰρήνη·
  <span style="color:#b00e23">(7)</span> διότι τὸ φρόνημα τῆς σαρκὸς ἔχθρα εἰς
  θεόν, τῷ γὰρ νόμῳ τοῦ θεοῦ οὐχ ὑποτάσσεται, οὐδὲ γὰρ δύναται· <span style=
  "color:#b00e23">(8)</span> οἱ δὲ ἐν σαρκὶ ὄντες θεῷ ἀρέσαι οὐ δύνανται.
  <span style="color:#b00e23">(9)</span> Ὑμεῖς δὲ οὐκ ἐστὲ ἐν σαρκὶ ἀλλὰ ἐν
  πνεύματι, εἴπερ πνεῦμα θεοῦ οἰκεῖ ἐν ὑμῖν. εἰ δέ τις πνεῦμα Χριστοῦ οὐκ ἔχει,
  οὗτος οὐκ ἔστιν αὐτοῦ. <span style="color:#b00e23">(10)</span> εἰ δὲ Χριστὸς
  ἐν ὑμῖν, τὸ μὲν σῶμα νεκρὸν διὰ ἁμαρτίαν, τὸ δὲ πνεῦμα ζωὴ διὰ δικαιοσύνην.
  <span style="color:#b00e23">(11)</span> εἰ δὲ τὸ πνεῦμα τοῦ ἐγείραντος τὸν
  Ἰησοῦν ἐκ νεκρῶν οἰκεῖ ἐν ὑμῖν, ὁ ἐγείρας ἐκ νεκρῶν Χριστὸν Ἰησοῦν ζῳοποιήσει
  καὶ τὰ θνητὰ σώματα ὑμῶν διὰ τὸ ἐνοικοῦν αὐτοῦ πνεῦμα ἐν ὑμῖν. <span style=
  "color:#b00e23">(12)</span> Ἄρα οὖν, ἀδελφοί, ὀφειλέται ἐσμέν, οὐ τῇ σαρκὶ
  τοῦ κατὰ σάρκα ζῆν, <span style="color:#b00e23">(13)</span> εἰ γὰρ κατὰ σάρκα
  ζῆτε μέλλετε ἀποθνῄσκειν, εἰ δὲ πνεύματι τὰς πράξεις τοῦ σώματος θανατοῦτε,
  ζήσεσθε. <span style="color:#b00e23">(14)</span> ὅσοι γὰρ πνεύματι θεοῦ
  ἄγονται, οὗτοι υἱοί εἰσιν θεοῦ. <span style="color:#b00e23">(15)</span> οὐ
  γὰρ ἐλάβετε πνεῦμα δουλείας πάλιν εἰς φόβον, ἀλλὰ ἐλάβετε πνεῦμα υἱοθεσίας ἐν
  ᾧ κράζομεν· Αββα ὁ πατήρ· <span style="color:#b00e23">(16)</span> αὐτὸ τὸ
  πνεῦμα συμμαρτυρεῖ τῷ πνεύματι ἡμῶν ὅτι ἐσμὲν τέκνα θεοῦ. <span style=
  "color:#b00e23">(17)</span> εἰ δὲ τέκνα, καὶ κληρονόμοι· κληρονόμοι μὲν θεοῦ,
  συγκληρονόμοι δὲ Χριστοῦ, εἴπερ συμπάσχομεν ἵνα καὶ συνδοξασθῶμεν.
  <span style="color:#b00e23">(18)</span> Λογίζομαι γὰρ ὅτι οὐκ ἄξια τὰ
  παθήματα τοῦ νῦν καιροῦ πρὸς τὴν μέλλουσαν δόξαν ἀποκαλυφθῆναι εἰς ἡμᾶς.
  <span style="color:#b00e23">(19)</span> ἡ γὰρ ἀποκαραδοκία τῆς κτίσεως τὴν
  ἀποκάλυψιν τῶν υἱῶν τοῦ θεοῦ ἀπεκδέχεται· <span style=
  "color:#b00e23">(20)</span> τῇ γὰρ ματαιότητι ἡ κτίσις ὑπετάγη, οὐχ ἑκοῦσα
  ἀλλὰ διὰ τὸν ὑποτάξαντα, ἐφʼ ἑλπίδι <span style="color:#b00e23">(21)</span>
  ὅτι καὶ αὐτὴ ἡ κτίσις ἐλευθερωθήσεται ἀπὸ τῆς δουλείας τῆς φθορᾶς εἰς τὴν
  ἐλευθερίαν τῆς δόξης τῶν τέκνων τοῦ θεοῦ. <span style=
  "color:#b00e23">(22)</span> οἴδαμεν γὰρ ὅτι πᾶσα ἡ κτίσις συστενάζει καὶ
  συνωδίνει ἄχρι τοῦ νῦν· <span style="color:#b00e23">(23)</span> οὐ μόνον δέ,
  ἀλλὰ καὶ αὐτοὶ τὴν ἀπαρχὴν τοῦ πνεύματος ἔχοντες ἡμεῖς καὶ αὐτοὶ ἐν ἑαυτοῖς
  στενάζομεν, υἱοθεσίαν ἀπεκδεχόμενοι τὴν ἀπολύτρωσιν τοῦ σώματος ἡμῶν.
  <span style="color:#b00e23">(24)</span> τῇ γὰρ ἐλπίδι ἐσώθημεν· ἐλπὶς δὲ
  βλεπομένη οὐκ ἔστιν ἐλπίς, ὃ γὰρ βλέπει τίς ἐλπίζει; <span style=
  "color:#b00e23">(25)</span> εἰ δὲ ὃ οὐ βλέπομεν ἐλπίζομεν, διʼ ὑπομονῆς
  ἀπεκδεχόμεθα. <span style="color:#b00e23">(26)</span> Ὡσαύτως δὲ καὶ τὸ
  πνεῦμα συναντιλαμβάνεται τῇ ἀσθενείᾳ ἡμῶν· τὸ γὰρ τί προσευξώμεθα καθὸ δεῖ
  οὐκ οἴδαμεν, ἀλλὰ αὐτὸ τὸ πνεῦμα ὑπερεντυγχάνει στεναγμοῖς ἀλαλήτοις,
  <span style="color:#b00e23">(27)</span> ὁ δὲ ἐραυνῶν τὰς καρδίας οἶδεν τί τὸ
  φρόνημα τοῦ πνεύματος, ὅτι κατὰ θεὸν ἐντυγχάνει ὑπὲρ ἁγίων. <span style=
  "color:#b00e23">(28)</span> Οἴδαμεν δὲ ὅτι τοῖς ἀγαπῶσι τὸν θεὸν πάντα
  συνεργεῖ εἰς ἀγαθόν, τοῖς κατὰ πρόθεσιν κλητοῖς οὖσιν. <span style=
  "color:#b00e23">(29)</span> ὅτι οὓς προέγνω, καὶ προώρισεν συμμόρφους τῆς
  εἰκόνος τοῦ υἱοῦ αὐτοῦ, εἰς τὸ εἶναι αὐτὸν πρωτότοκον ἐν πολλοῖς ἀδελφοῖς·
  <span style="color:#b00e23">(30)</span> οὓς δὲ προώρισεν, τούτους καὶ
  ἐκάλεσεν· καὶ οὓς ἐκάλεσεν, τούτους καὶ ἐδικαίωσεν· οὓς δὲ ἐδικαίωσεν,
  τούτους καὶ ἐδόξασεν. <span style="color:#b00e23">(31)</span> Τί οὖν ἐροῦμεν
  πρὸς ταῦτα; εἰ ὁ θεὸς ὑπὲρ ἡμῶν, τίς καθʼ ἡμῶν; <span style=
  "color:#b00e23">(32)</span> ὅς γε τοῦ ἰδίου υἱοῦ οὐκ ἐφείσατο, ἀλλὰ ὑπὲρ ἡμῶν
  πάντων παρέδωκεν αὐτόν, πῶς οὐχὶ καὶ σὺν αὐτῷ τὰ πάντα ἡμῖν χαρίσεται;
  <span style="color:#b00e23">(33)</span> τίς ἐγκαλέσει κατὰ ἐκλεκτῶν θεοῦ;
  θεὸς ὁ δικαιῶν· <span style="color:#b00e23">(34)</span> τίς ὁ κατακρινῶν;
  Χριστὸς ὁ ἀποθανών, μᾶλλον δὲ ἐγερθείς, ὅς καί ἐστιν ἐν δεξιᾷ τοῦ θεοῦ, ὃς
  καὶ ἐντυγχάνει ὑπὲρ ἡμῶν· <span style="color:#b00e23">(35)</span> τίς ἡμᾶς
  χωρίσει ἀπὸ τῆς ἀγάπης τοῦ Χριστοῦ; θλῖψις ἢ στενοχωρία ἢ διωγμὸς ἢ λιμὸς ἢ
  γυμνότης ἢ κίνδυνος ἢ μάχαιρα; <span style="color:#b00e23">(36)</span> καθὼς
  γέγραπται ὅτι Ἕνεκεν σοῦ θανατούμεθα ὅλην τὴν ἡμέραν, ἐλογίσθημεν ὡς πρόβατα
  σφαγῆς. <span style="color:#b00e23">(37)</span> ἀλλʼ ἐν τούτοις πᾶσιν
  ὑπερνικῶμεν διὰ τοῦ ἀγαπήσαντος ἡμᾶς. <span style="color:#b00e23">(38)</span>
  πέπεισμαι γὰρ ὅτι οὔτε θάνατος οὔτε ζωὴ οὔτε ἄγγελοι οὔτε ἀρχαὶ οὔτε ἐνεστῶτα
  οὔτε μέλλοντα οὔτε δυνάμεις <span style="color:#b00e23">(39)</span> οὔτε
  ὕψωμα οὔτε βάθος οὔτε τις κτίσις ἑτέρα δυνήσεται ἡμᾶς χωρίσαι ἀπὸ τῆς ἀγάπης
  τοῦ θεοῦ τῆς ἐν Χριστῷ Ἰησοῦ τῷ κυρίῳ ἡμῶν.
  <h3 id="epistle_to_the_romans9">9</h3><span style="color:#b00e23">(1)</span>
  Ἀλήθειαν λέγω ἐν Χριστῷ, οὐ ψεύδομαι, συμμαρτυρούσης μοι τῆς συνειδήσεώς μου
  ἐν πνεύματι ἁγίῳ, <span style="color:#b00e23">(2)</span> ὅτι λύπη μοί ἐστιν
  μεγάλη καὶ ἀδιάλειπτος ὀδύνη τῇ καρδίᾳ μου· <span style=
  "color:#b00e23">(3)</span> ηὐχόμην γὰρ ἀνάθεμα εἶναι αὐτὸς ἐγὼ ἀπὸ τοῦ
  Χριστοῦ ὑπὲρ τῶν ἀδελφῶν μου τῶν συγγενῶν μου κατὰ σάρκα, <span style=
  "color:#b00e23">(4)</span> οἵτινές εἰσιν Ἰσραηλῖται, ὧν ἡ υἱοθεσία καὶ ἡ δόξα
  καὶ αἱ διαθῆκαι καὶ ἡ νομοθεσία καὶ ἡ λατρεία καὶ αἱ ἐπαγγελίαι, <span style=
  "color:#b00e23">(5)</span> ὧν οἱ πατέρες, καὶ ἐξ ὧν ὁ χριστὸς τὸ κατὰ σάρκα,
  ὁ ὢν ἐπὶ πάντων, θεὸς εὐλογητὸς εἰς τοὺς αἰῶνας· ἀμήν. <span style=
  "color:#b00e23">(6)</span> Οὐχ οἷον δὲ ὅτι ἐκπέπτωκεν ὁ λόγος τοῦ θεοῦ. οὐ
  γὰρ πάντες οἱ ἐξ Ἰσραήλ, οὗτοι Ἰσραήλ· <span style="color:#b00e23">(7)</span>
  οὐδʼ ὅτι εἰσὶν σπέρμα Ἀβραάμ, πάντες τέκνα, ἀλλʼ· Ἐν Ἰσαὰκ κληθήσεταί σοι
  σπέρμα. <span style="color:#b00e23">(8)</span> τοῦτʼ ἔστιν, οὐ τὰ τέκνα τῆς
  σαρκὸς ταῦτα τέκνα τοῦ θεοῦ, ἀλλὰ τὰ τέκνα τῆς ἐπαγγελίας λογίζεται εἰς
  σπέρμα· <span style="color:#b00e23">(9)</span> ἐπαγγελίας γὰρ ὁ λόγος οὗτος·
  Κατὰ τὸν καιρὸν τοῦτον ἐλεύσομαι καὶ ἔσται τῇ Σάρρᾳ υἱός. <span style=
  "color:#b00e23">(10)</span> οὐ μόνον δέ, ἀλλὰ καὶ Ῥεβέκκα ἐξ ἑνὸς κοίτην
  ἔχουσα, Ἰσαὰκ τοῦ πατρὸς ἡμῶν· <span style="color:#b00e23">(11)</span> μήπω
  γὰρ γεννηθέντων μηδὲ πραξάντων τι ἀγαθὸν ἢ φαῦλον, ἵνα ἡ κατʼ ἐκλογὴν
  πρόθεσις τοῦ θεοῦ μένῃ, <span style="color:#b00e23">(12)</span> οὐκ ἐξ ἔργων
  ἀλλʼ ἐκ τοῦ καλοῦντος, ἐρρέθη αὐτῇ ὅτι Ὁ μείζων δουλεύσει τῷ ἐλάσσονι·
  <span style="color:#b00e23">(13)</span> καθὼς γέγραπται· Τὸν Ἰακὼβ ἠγάπησα,
  τὸν δὲ Ἠσαῦ ἐμίσησα. <span style="color:#b00e23">(14)</span> Τί οὖν ἐροῦμεν;
  μὴ ἀδικία παρὰ τῷ θεῷ; μὴ γένοιτο· <span style="color:#b00e23">(15)</span> τῷ
  Μωϋσεῖ γὰρ λέγει· Ἐλεήσω ὃν ἂν ἐλεῶ, καὶ οἰκτιρήσω ὃν ἂν οἰκτίρω.
  <span style="color:#b00e23">(16)</span> ἄρα οὖν οὐ τοῦ θέλοντος οὐδὲ τοῦ
  τρέχοντος ἀλλὰ τοῦ ἐλεῶντος θεοῦ. <span style="color:#b00e23">(17)</span>
  λέγει γὰρ ἡ γραφὴ τῷ Φαραὼ ὅτι Εἰς αὐτὸ τοῦτο ἐξήγειρά σε ὅπως ἐνδείξωμαι ἐν
  σοὶ τὴν δύναμίν μου, καὶ ὅπως διαγγελῇ τὸ ὄνομά μου ἐν πάσῃ τῇ γῇ.
  <span style="color:#b00e23">(18)</span> ἄρα οὖν ὃν θέλει ἐλεεῖ, ὃν δὲ θέλει
  σκληρύνει. <span style="color:#b00e23">(19)</span> Ἐρεῖς μοι οὖν· Τί οὖν ἔτι
  μέμφεται; τῷ γὰρ βουλήματι αὐτοῦ τίς ἀνθέστηκεν; <span style=
  "color:#b00e23">(20)</span> ὦ ἄνθρωπε, μενοῦνγε σὺ τίς εἶ ὁ ἀνταποκρινόμενος
  τῷ θεῷ; μὴ ἐρεῖ τὸ πλάσμα τῷ πλάσαντι Τί με ἐποίησας οὕτως; <span style=
  "color:#b00e23">(21)</span> ἢ οὐκ ἔχει ἐξουσίαν ὁ κεραμεὺς τοῦ πηλοῦ ἐκ τοῦ
  αὐτοῦ φυράματος ποιῆσαι ὃ μὲν εἰς τιμὴν σκεῦος ὃ δὲ εἰς ἀτιμίαν; <span style=
  "color:#b00e23">(22)</span> εἰ δὲ θέλων ὁ θεὸς ἐνδείξασθαι τὴν ὀργὴν καὶ
  γνωρίσαι τὸ δυνατὸν αὐτοῦ ἤνεγκεν ἐν πολλῇ μακροθυμίᾳ σκεύη ὀργῆς
  κατηρτισμένα εἰς ἀπώλειαν, <span style="color:#b00e23">(23)</span> καὶ ἵνα
  γνωρίσῃ τὸν πλοῦτον τῆς δόξης αὐτοῦ ἐπὶ σκεύη ἐλέους, ἃ προητοίμασεν εἰς
  δόξαν, <span style="color:#b00e23">(24)</span> οὓς καὶ ἐκάλεσεν ἡμᾶς οὐ μόνον
  ἐξ Ἰουδαίων ἀλλὰ καὶ ἐξ ἐθνῶν;— <span style="color:#b00e23">(25)</span> ὡς
  καὶ ἐν τῷ Ὡσηὲ λέγει· Καλέσω τὸν οὐ λαόν μου λαόν μου καὶ τὴν οὐκ ἠγαπημένην
  ἠγαπημένην· <span style="color:#b00e23">(26)</span> καὶ ἔσται ἐν τῷ τόπῳ οὗ
  ἐρρέθη αὐτοῖς· Οὐ λαός μου ὑμεῖς, ἐκεῖ κληθήσονται υἱοὶ θεοῦ ζῶντος.
  <span style="color:#b00e23">(27)</span> Ἠσαΐας δὲ κράζει ὑπὲρ τοῦ Ἰσραήλ· Ἐὰν
  ᾖ ὁ ἀριθμὸς τῶν υἱῶν Ἰσραὴλ ὡς ἡ ἄμμος τῆς θαλάσσης, τὸ ὑπόλειμμα σωθήσεται·
  <span style="color:#b00e23">(28)</span> λόγον γὰρ συντελῶν καὶ συντέμνων
  ποιήσει κύριος ἐπὶ τῆς γῆς. <span style="color:#b00e23">(29)</span> καὶ καθὼς
  προείρηκεν Ἠσαΐας· Εἰ μὴ κύριος Σαβαὼθ ἐγκατέλιπεν ἡμῖν σπέρμα, ὡς Σόδομα ἂν
  ἐγενήθημεν καὶ ὡς Γόμορρα ἂν ὡμοιώθημεν. <span style=
  "color:#b00e23">(30)</span> Τί οὖν ἐροῦμεν; ὅτι ἔθνη τὰ μὴ διώκοντα
  δικαιοσύνην κατέλαβεν δικαιοσύνην, δικαιοσύνην δὲ τὴν ἐκ πίστεως·
  <span style="color:#b00e23">(31)</span> Ἰσραὴλ δὲ διώκων νόμον δικαιοσύνης
  εἰς νόμον οὐκ ἔφθασεν. <span style="color:#b00e23">(32)</span> διὰ τί; ὅτι
  οὐκ ἐκ πίστεως ἀλλʼ ὡς ἐξ ἔργων· προσέκοψαν τῷ λίθῳ τοῦ προσκόμματος,
  <span style="color:#b00e23">(33)</span> καθὼς γέγραπται· Ἰδοὺ τίθημι ἐν Σιὼν
  λίθον προσκόμματος καὶ πέτραν σκανδάλου, καὶ ὁ πιστεύων ἐπʼ αὐτῷ οὐ
  καταισχυνθήσεται.
  <h3 id="epistle_to_the_romans10">10</h3><span style=
  "color:#b00e23">(1)</span> Ἀδελφοί, ἡ μὲν εὐδοκία τῆς ἐμῆς καρδίας καὶ ἡ
  δέησις πρὸς τὸν θεὸν ὑπὲρ αὐτῶν εἰς σωτηρίαν. <span style=
  "color:#b00e23">(2)</span> μαρτυρῶ γὰρ αὐτοῖς ὅτι ζῆλον θεοῦ ἔχουσιν· ἀλλʼ οὐ
  κατʼ ἐπίγνωσιν, <span style="color:#b00e23">(3)</span> ἀγνοοῦντες γὰρ τὴν τοῦ
  θεοῦ δικαιοσύνην, καὶ τὴν ἰδίαν ζητοῦντες στῆσαι, τῇ δικαιοσύνῃ τοῦ θεοῦ οὐχ
  ὑπετάγησαν· <span style="color:#b00e23">(4)</span> τέλος γὰρ νόμου Χριστὸς
  εἰς δικαιοσύνην παντὶ τῷ πιστεύοντι. <span style="color:#b00e23">(5)</span>
  Μωϋσῆς γὰρ γράφει ὅτι τὴν δικαιοσύνην τὴν ἐκ τοῦ νόμου ὁ ποιήσας ἄνθρωπος
  ζήσεται ἐν αὐτῇ. <span style="color:#b00e23">(6)</span> ἡ δὲ ἐκ πίστεως
  δικαιοσύνη οὕτως λέγει· Μὴ εἴπῃς ἐν τῇ καρδίᾳ σου· Τίς ἀναβήσεται εἰς τὸν
  οὐρανόν; τοῦτʼ ἔστιν Χριστὸν καταγαγεῖν· <span style=
  "color:#b00e23">(7)</span> ἤ· Τίς καταβήσεται εἰς τὴν ἄβυσσον; τοῦτʼ ἔστιν
  Χριστὸν ἐκ νεκρῶν ἀναγαγεῖν. <span style="color:#b00e23">(8)</span> ἀλλὰ τί
  λέγει; Ἐγγύς σου τὸ ῥῆμά ἐστιν, ἐν τῷ στόματί σου καὶ ἐν τῇ καρδίᾳ σου, τοῦτʼ
  ἔστιν τὸ ῥῆμα τῆς πίστεως ὃ κηρύσσομεν. <span style=
  "color:#b00e23">(9)</span> ὅτι ἐὰν ὁμολογήσῃς ἐν τῷ στόματί σου κύριον
  Ἰησοῦν, καὶ πιστεύσῃς ἐν τῇ καρδίᾳ σου ὅτι ὁ θεὸς αὐτὸν ἤγειρεν ἐκ νεκρῶν,
  σωθήσῃ· <span style="color:#b00e23">(10)</span> καρδίᾳ γὰρ πιστεύεται εἰς
  δικαιοσύνην, στόματι δὲ ὁμολογεῖται εἰς σωτηρίαν· <span style=
  "color:#b00e23">(11)</span> λέγει γὰρ ἡ γραφή· Πᾶς ὁ πιστεύων ἐπʼ αὐτῷ οὐ
  καταισχυνθήσεται. <span style="color:#b00e23">(12)</span> οὐ γάρ ἐστιν
  διαστολὴ Ἰουδαίου τε καὶ Ἕλληνος, ὁ γὰρ αὐτὸς κύριος πάντων, πλουτῶν εἰς
  πάντας τοὺς ἐπικαλουμένους αὐτόν· <span style="color:#b00e23">(13)</span> Πᾶς
  γὰρ ὃς ἂν ἐπικαλέσηται τὸ ὄνομα κυρίου σωθήσεται. <span style=
  "color:#b00e23">(14)</span> Πῶς οὖν ἐπικαλέσωνται εἰς ὃν οὐκ ἐπίστευσαν; πῶς
  δὲ πιστεύσωσιν οὗ οὐκ ἤκουσαν; πῶς δὲ ἀκούσωσιν χωρὶς κηρύσσοντος;
  <span style="color:#b00e23">(15)</span> πῶς δὲ κηρύξωσιν ἐὰν μὴ ἀποσταλῶσιν;
  καθὼς γέγραπται· Ὡς ὡραῖοι οἱ πόδες τῶν εὐαγγελιζομένων τὰ ἀγαθά.
  <span style="color:#b00e23">(16)</span> ἀλλʼ οὐ πάντες ὑπήκουσαν τῷ
  εὐαγγελίῳ· Ἠσαΐας γὰρ λέγει· Κύριε, τίς ἐπίστευσεν τῇ ἀκοῇ ἡμῶν; <span style=
  "color:#b00e23">(17)</span> ἄρα ἡ πίστις ἐξ ἀκοῆς, ἡ δὲ ἀκοὴ διὰ ῥήματος
  Χριστοῦ. <span style="color:#b00e23">(18)</span> Ἀλλὰ λέγω, μὴ οὐκ ἤκουσαν;
  μενοῦνγε· Εἰς πᾶσαν τὴν γῆν ἐξῆλθεν ὁ φθόγγος αὐτῶν, καὶ εἰς τὰ πέρατα τῆς
  οἰκουμένης τὰ ῥήματα αὐτῶν. <span style="color:#b00e23">(19)</span> ἀλλὰ
  λέγω, μὴ Ἰσραὴλ οὐκ ἔγνω; πρῶτος Μωϋσῆς λέγει· Ἐγὼ παραζηλώσω ὑμᾶς ἐπʼ οὐκ
  ἔθνει, ἐπʼ ἔθνει ἀσυνέτῳ παροργιῶ ὑμᾶς. <span style=
  "color:#b00e23">(20)</span> Ἠσαΐας δὲ ἀποτολμᾷ καὶ λέγει· Εὑρέθην ἐν τοῖς ἐμὲ
  μὴ ζητοῦσιν, ἐμφανὴς ἐγενόμην τοῖς ἐμὲ μὴ ἐπερωτῶσιν. <span style=
  "color:#b00e23">(21)</span> πρὸς δὲ τὸν Ἰσραὴλ λέγει· Ὅλην τὴν ἡμέραν
  ἐξεπέτασα τὰς χεῖράς μου πρὸς λαὸν ἀπειθοῦντα καὶ ἀντιλέγοντα.
  <h3 id="epistle_to_the_romans11">11</h3><span style=
  "color:#b00e23">(1)</span> Λέγω οὖν, μὴ ἀπώσατο ὁ θεὸς τὸν λαὸν αὐτοῦ; μὴ
  γένοιτο· καὶ γὰρ ἐγὼ Ἰσραηλίτης εἰμί, ἐκ σπέρματος Ἀβραάμ, φυλῆς Βενιαμίν.
  <span style="color:#b00e23">(2)</span> οὐκ ἀπώσατο ὁ θεὸς τὸν λαὸν αὐτοῦ ὃν
  προέγνω. ἢ οὐκ οἴδατε ἐν Ἠλίᾳ τί λέγει ἡ γραφή, ὡς ἐντυγχάνει τῷ θεῷ κατὰ τοῦ
  Ἰσραήλ; <span style="color:#b00e23">(3)</span> Κύριε, τοὺς προφήτας σου
  ἀπέκτειναν, τὰ θυσιαστήριά σου κατέσκαψαν, κἀγὼ ὑπελείφθην μόνος, καὶ
  ζητοῦσιν τὴν ψυχήν μου. <span style="color:#b00e23">(4)</span> ἀλλὰ τί λέγει
  αὐτῷ ὁ χρηματισμός; Κατέλιπον ἐμαυτῷ ἑπτακισχιλίους ἄνδρας, οἵτινες οὐκ
  ἔκαμψαν γόνυ τῇ Βάαλ. <span style="color:#b00e23">(5)</span> οὕτως οὖν καὶ ἐν
  τῷ νῦν καιρῷ λεῖμμα κατʼ ἐκλογὴν χάριτος γέγονεν· <span style=
  "color:#b00e23">(6)</span> εἰ δὲ χάριτι, οὐκέτι ἐξ ἔργων, ἐπεὶ ἡ χάρις οὐκέτι
  γίνεται χάρις. <span style="color:#b00e23">(7)</span> τί οὖν; ὃ ἐπιζητεῖ
  Ἰσραήλ, τοῦτο οὐκ ἐπέτυχεν, ἡ δὲ ἐκλογὴ ἐπέτυχεν· οἱ δὲ λοιποὶ ἐπωρώθησαν,
  <span style="color:#b00e23">(8)</span> καθὼς γέγραπται· Ἔδωκεν αὐτοῖς ὁ θεὸς
  πνεῦμα κατανύξεως, ὀφθαλμοὺς τοῦ μὴ βλέπειν καὶ ὦτα τοῦ μὴ ἀκούειν, ἕως τῆς
  σήμερον ἡμέρας. <span style="color:#b00e23">(9)</span> καὶ Δαυὶδ λέγει·
  Γενηθήτω ἡ τράπεζα αὐτῶν εἰς παγίδα καὶ εἰς θήραν καὶ εἰς σκάνδαλον καὶ εἰς
  ἀνταπόδομα αὐτοῖς, <span style="color:#b00e23">(10)</span> σκοτισθήτωσαν οἱ
  ὀφθαλμοὶ αὐτῶν τοῦ μὴ βλέπειν, καὶ τὸν νῶτον αὐτῶν διὰ παντὸς σύγκαμψον.
  <span style="color:#b00e23">(11)</span> Λέγω οὖν, μὴ ἔπταισαν ἵνα πέσωσιν; μὴ
  γένοιτο· ἀλλὰ τῷ αὐτῶν παραπτώματι ἡ σωτηρία τοῖς ἔθνεσιν, εἰς τὸ παραζηλῶσαι
  αὐτούς. <span style="color:#b00e23">(12)</span> εἰ δὲ τὸ παράπτωμα αὐτῶν
  πλοῦτος κόσμου καὶ τὸ ἥττημα αὐτῶν πλοῦτος ἐθνῶν, πόσῳ μᾶλλον τὸ πλήρωμα
  αὐτῶν. <span style="color:#b00e23">(13)</span> Ὑμῖν δὲ λέγω τοῖς ἔθνεσιν. ἐφʼ
  ὅσον μὲν οὖν εἰμι ἐγὼ ἐθνῶν ἀπόστολος, τὴν διακονίαν μου δοξάζω, <span style=
  "color:#b00e23">(14)</span> εἴ πως παραζηλώσω μου τὴν σάρκα καὶ σώσω τινὰς ἐξ
  αὐτῶν. <span style="color:#b00e23">(15)</span> εἰ γὰρ ἡ ἀποβολὴ αὐτῶν
  καταλλαγὴ κόσμου, τίς ἡ πρόσλημψις εἰ μὴ ζωὴ ἐκ νεκρῶν; <span style=
  "color:#b00e23">(16)</span> εἰ δὲ ἡ ἀπαρχὴ ἁγία, καὶ τὸ φύραμα· καὶ εἰ ἡ ῥίζα
  ἁγία, καὶ οἱ κλάδοι. <span style="color:#b00e23">(17)</span> Εἰ δέ τινες τῶν
  κλάδων ἐξεκλάσθησαν, σὺ δὲ ἀγριέλαιος ὢν ἐνεκεντρίσθης ἐν αὐτοῖς καὶ
  συγκοινωνὸς τῆς ῥίζης τῆς πιότητος τῆς ἐλαίας ἐγένου, <span style=
  "color:#b00e23">(18)</span> μὴ κατακαυχῶ τῶν κλάδων· εἰ δὲ κατακαυχᾶσαι, οὐ
  σὺ τὴν ῥίζαν βαστάζεις ἀλλὰ ἡ ῥίζα σέ. <span style=
  "color:#b00e23">(19)</span> ἐρεῖς οὖν· Ἐξεκλάσθησαν κλάδοι ἵνα ἐγὼ
  ἐγκεντρισθῶ. <span style="color:#b00e23">(20)</span> καλῶς· τῇ ἀπιστίᾳ
  ἐξεκλάσθησαν, σὺ δὲ τῇ πίστει ἕστηκας. μὴ ὑψηλὰ φρόνει, ἀλλὰ φοβοῦ·
  <span style="color:#b00e23">(21)</span> εἰ γὰρ ὁ θεὸς τῶν κατὰ φύσιν κλάδων
  οὐκ ἐφείσατο, οὐδὲ σοῦ φείσεται. <span style="color:#b00e23">(22)</span> ἴδε
  οὖν χρηστότητα καὶ ἀποτομίαν θεοῦ· ἐπὶ μὲν τοὺς πεσόντας ἀποτομία, ἐπὶ δὲ σὲ
  χρηστότης θεοῦ, ἐὰν ἐπιμένῃς τῇ χρηστότητι, ἐπεὶ καὶ σὺ ἐκκοπήσῃ.
  <span style="color:#b00e23">(23)</span> κἀκεῖνοι δέ, ἐὰν μὴ ἐπιμένωσι τῇ
  ἀπιστίᾳ, ἐγκεντρισθήσονται· δυνατὸς γάρ ἐστιν ὁ θεὸς πάλιν ἐγκεντρίσαι
  αὐτούς. <span style="color:#b00e23">(24)</span> εἰ γὰρ σὺ ἐκ τῆς κατὰ φύσιν
  ἐξεκόπης ἀγριελαίου καὶ παρὰ φύσιν ἐνεκεντρίσθης εἰς καλλιέλαιον, πόσῳ μᾶλλον
  οὗτοι οἱ κατὰ φύσιν ἐγκεντρισθήσονται τῇ ἰδίᾳ ἐλαίᾳ. <span style=
  "color:#b00e23">(25)</span> Οὐ γὰρ θέλω ὑμᾶς ἀγνοεῖν, ἀδελφοί, τὸ μυστήριον
  τοῦτο, ἵνα μὴ ἦτε ἑαυτοῖς φρόνιμοι, ὅτι πώρωσις ἀπὸ μέρους τῷ Ἰσραὴλ γέγονεν
  ἄχρι οὗ τὸ πλήρωμα τῶν ἐθνῶν εἰσέλθῃ, <span style="color:#b00e23">(26)</span>
  καὶ οὕτως πᾶς Ἰσραὴλ σωθήσεται· καθὼς γέγραπται· Ἥξει ἐκ Σιὼν ὁ ῥυόμενος,
  ἀποστρέψει ἀσεβείας ἀπὸ Ἰακώβ. <span style="color:#b00e23">(27)</span> καὶ
  αὕτη αὐτοῖς ἡ παρʼ ἐμοῦ διαθήκη, ὅταν ἀφέλωμαι τὰς ἁμαρτίας αὐτῶν.
  <span style="color:#b00e23">(28)</span> κατὰ μὲν τὸ εὐαγγέλιον ἐχθροὶ διʼ
  ὑμᾶς, κατὰ δὲ τὴν ἐκλογὴν ἀγαπητοὶ διὰ τοὺς πατέρας· <span style=
  "color:#b00e23">(29)</span> ἀμεταμέλητα γὰρ τὰ χαρίσματα καὶ ἡ κλῆσις τοῦ
  θεοῦ. <span style="color:#b00e23">(30)</span> ὥσπερ γὰρ ὑμεῖς ποτε ἠπειθήσατε
  τῷ θεῷ, νῦν δὲ ἠλεήθητε τῇ τούτων ἀπειθείᾳ, <span style=
  "color:#b00e23">(31)</span> οὕτως καὶ οὗτοι νῦν ἠπείθησαν τῷ ὑμετέρῳ ἐλέει
  ἵνα καὶ αὐτοὶ νῦν ἐλεηθῶσιν· <span style="color:#b00e23">(32)</span>
  συνέκλεισεν γὰρ ὁ θεὸς τοὺς πάντας εἰς ἀπείθειαν ἵνα τοὺς πάντας ἐλεήσῃ.
  <span style="color:#b00e23">(33)</span> Ὦ βάθος πλούτου καὶ σοφίας καὶ
  γνώσεως θεοῦ· ὡς ἀνεξεραύνητα τὰ κρίματα αὐτοῦ καὶ ἀνεξιχνίαστοι αἱ ὁδοὶ
  αὐτοῦ. <span style="color:#b00e23">(34)</span> Τίς γὰρ ἔγνω νοῦν κυρίου; ἢ
  τίς σύμβουλος αὐτοῦ ἐγένετο; <span style="color:#b00e23">(35)</span> ἢ τίς
  προέδωκεν αὐτῷ, καὶ ἀνταποδοθήσεται αὐτῷ; <span style=
  "color:#b00e23">(36)</span> ὅτι ἐξ αὐτοῦ καὶ διʼ αὐτοῦ καὶ εἰς αὐτὸν τὰ
  πάντα· αὐτῷ ἡ δόξα εἰς τοὺς αἰῶνας, ἀμήν.
  <h3 id="epistle_to_the_romans12">12</h3><span style=
  "color:#b00e23">(1)</span> Παρακαλῶ οὖν ὑμᾶς, ἀδελφοί, διὰ τῶν οἰκτιρμῶν τοῦ
  θεοῦ παραστῆσαι τὰ σώματα ὑμῶν θυσίαν ζῶσαν ἁγίαν εὐάρεστον τῷ θεῷ, τὴν
  λογικὴν λατρείαν ὑμῶν· <span style="color:#b00e23">(2)</span> καὶ μὴ
  συσχηματίζεσθε τῷ αἰῶνι τούτῳ, ἀλλὰ μεταμορφοῦσθε τῇ ἀνακαινώσει τοῦ νοός,
  εἰς τὸ δοκιμάζειν ὑμᾶς τί τὸ θέλημα τοῦ θεοῦ, τὸ ἀγαθὸν καὶ εὐάρεστον καὶ
  τέλειον. <span style="color:#b00e23">(3)</span> Λέγω γὰρ διὰ τῆς χάριτος τῆς
  δοθείσης μοι παντὶ τῷ ὄντι ἐν ὑμῖν μὴ ὑπερφρονεῖν παρʼ ὃ δεῖ φρονεῖν, ἀλλὰ
  φρονεῖν εἰς τὸ σωφρονεῖν, ἑκάστῳ ὡς ὁ θεὸς ἐμέρισεν μέτρον πίστεως.
  <span style="color:#b00e23">(4)</span> καθάπερ γὰρ ἐν ἑνὶ σώματι πολλὰ μέλη
  ἔχομεν, τὰ δὲ μέλη πάντα οὐ τὴν αὐτὴν ἔχει πρᾶξιν, <span style=
  "color:#b00e23">(5)</span> οὕτως οἱ πολλοὶ ἓν σῶμά ἐσμεν ἐν Χριστῷ, τὸ δὲ
  καθʼ εἷς ἀλλήλων μέλη. <span style="color:#b00e23">(6)</span> ἔχοντες δὲ
  χαρίσματα κατὰ τὴν χάριν τὴν δοθεῖσαν ἡμῖν διάφορα, εἴτε προφητείαν κατὰ τὴν
  ἀναλογίαν τῆς πίστεως, <span style="color:#b00e23">(7)</span> εἴτε διακονίαν
  ἐν τῇ διακονίᾳ, εἴτε ὁ διδάσκων ἐν τῇ διδασκαλίᾳ, <span style=
  "color:#b00e23">(8)</span> εἴτε ὁ παρακαλῶν ἐν τῇ παρακλήσει, ὁ μεταδιδοὺς ἐν
  ἁπλότητι, ὁ προϊστάμενος ἐν σπουδῇ, ὁ ἐλεῶν ἐν ἱλαρότητι. <span style=
  "color:#b00e23">(9)</span> Ἡ ἀγάπη ἀνυπόκριτος. ἀποστυγοῦντες τὸ πονηρόν,
  κολλώμενοι τῷ ἀγαθῷ· <span style="color:#b00e23">(10)</span> τῇ φιλαδελφίᾳ
  εἰς ἀλλήλους φιλόστοργοι, τῇ τιμῇ ἀλλήλους προηγούμενοι, <span style=
  "color:#b00e23">(11)</span> τῇ σπουδῇ μὴ ὀκνηροί, τῷ πνεύματι ζέοντες, τῷ
  κυρίῳ δουλεύοντες, <span style="color:#b00e23">(12)</span> τῇ ἐλπίδι
  χαίροντες, τῇ θλίψει ὑπομένοντες, τῇ προσευχῇ προσκαρτεροῦντες, <span style=
  "color:#b00e23">(13)</span> ταῖς χρείαις τῶν ἁγίων κοινωνοῦντες, τὴν
  φιλοξενίαν διώκοντες. <span style="color:#b00e23">(14)</span> εὐλογεῖτε τοὺς
  διώκοντας, εὐλογεῖτε καὶ μὴ καταρᾶσθε. <span style=
  "color:#b00e23">(15)</span> χαίρειν μετὰ χαιρόντων, κλαίειν μετὰ κλαιόντων.
  <span style="color:#b00e23">(16)</span> τὸ αὐτὸ εἰς ἀλλήλους φρονοῦντες, μὴ
  τὰ ὑψηλὰ φρονοῦντες ἀλλὰ τοῖς ταπεινοῖς συναπαγόμενοι. μὴ γίνεσθε φρόνιμοι
  παρʼ ἑαυτοῖς. <span style="color:#b00e23">(17)</span> μηδενὶ κακὸν ἀντὶ κακοῦ
  ἀποδιδόντες· προνοούμενοι καλὰ ἐνώπιον πάντων ἀνθρώπων· <span style=
  "color:#b00e23">(18)</span> εἰ δυνατόν, τὸ ἐξ ὑμῶν μετὰ πάντων ἀνθρώπων
  εἰρηνεύοντες· <span style="color:#b00e23">(19)</span> μὴ ἑαυτοὺς ἐκδικοῦντες,
  ἀγαπητοί, ἀλλὰ δότε τόπον τῇ ὀργῇ, γέγραπται γάρ· Ἐμοὶ ἐκδίκησις, ἐγὼ
  ἀνταποδώσω, λέγει κύριος. <span style="color:#b00e23">(20)</span> ἀλλὰ ἐὰν
  πεινᾷ ὁ ἐχθρός σου, ψώμιζε αὐτόν· ἐὰν διψᾷ, πότιζε αὐτόν· τοῦτο γὰρ ποιῶν
  ἄνθρακας πυρὸς σωρεύσεις ἐπὶ τὴν κεφαλὴν αὐτοῦ. <span style=
  "color:#b00e23">(21)</span> μὴ νικῶ ὑπὸ τοῦ κακοῦ, ἀλλὰ νίκα ἐν τῷ ἀγαθῷ τὸ
  κακόν.
  <h3 id="epistle_to_the_romans13">13</h3><span style=
  "color:#b00e23">(1)</span> Πᾶσα ψυχὴ ἐξουσίαις ὑπερεχούσαις ὑποτασσέσθω, οὐ
  γὰρ ἔστιν ἐξουσία εἰ μὴ ὑπὸ θεοῦ, αἱ δὲ οὖσαι ὑπὸ θεοῦ τεταγμέναι εἰσίν.
  <span style="color:#b00e23">(2)</span> ὥστε ὁ ἀντιτασσόμενος τῇ ἐξουσίᾳ τῇ
  τοῦ θεοῦ διαταγῇ ἀνθέστηκεν, οἱ δὲ ἀνθεστηκότες ἑαυτοῖς κρίμα λήμψονται.
  <span style="color:#b00e23">(3)</span> οἱ γὰρ ἄρχοντες οὐκ εἰσὶν φόβος τῷ
  ἀγαθῷ ἔργῳ ἀλλὰ τῷ κακῷ. θέλεις δὲ μὴ φοβεῖσθαι τὴν ἐξουσίαν; τὸ ἀγαθὸν
  ποίει, καὶ ἕξεις ἔπαινον ἐξ αὐτῆς· <span style="color:#b00e23">(4)</span>
  θεοῦ γὰρ διάκονός ἐστιν σοὶ εἰς τὸ ἀγαθόν. ἐὰν δὲ τὸ κακὸν ποιῇς, φοβοῦ· οὐ
  γὰρ εἰκῇ τὴν μάχαιραν φορεῖ· θεοῦ γὰρ διάκονός ἐστιν, ἔκδικος εἰς ὀργὴν τῷ τὸ
  κακὸν πράσσοντι. <span style="color:#b00e23">(5)</span> διὸ ἀνάγκη
  ὑποτάσσεσθαι, οὐ μόνον διὰ τὴν ὀργὴν ἀλλὰ καὶ διὰ τὴν συνείδησιν,
  <span style="color:#b00e23">(6)</span> διὰ τοῦτο γὰρ καὶ φόρους τελεῖτε,
  λειτουργοὶ γὰρ θεοῦ εἰσιν εἰς αὐτὸ τοῦτο προσκαρτεροῦντες. <span style=
  "color:#b00e23">(7)</span> ἀπόδοτε πᾶσι τὰς ὀφειλάς, τῷ τὸν φόρον τὸν φόρον,
  τῷ τὸ τέλος τὸ τέλος, τῷ τὸν φόβον τὸν φόβον, τῷ τὴν τιμὴν τὴν τιμήν.
  <span style="color:#b00e23">(8)</span> Μηδενὶ μηδὲν ὀφείλετε, εἰ μὴ τὸ
  ἀλλήλους ἀγαπᾶν· ὁ γὰρ ἀγαπῶν τὸν ἕτερον νόμον πεπλήρωκεν. <span style=
  "color:#b00e23">(9)</span> τὸ γάρ· Οὐ μοιχεύσεις, Οὐ φονεύσεις, Οὐ κλέψεις,
  Οὐκ ἐπιθυμήσεις, καὶ εἴ τις ἑτέρα ἐντολή, ἐν τῷ λόγῳ τούτῳ ἀνακεφαλαιοῦται,
  ἐν τῷ· Ἀγαπήσεις τὸν πλησίον σου ὡς σεαυτόν. <span style=
  "color:#b00e23">(10)</span> ἡ ἀγάπη τῷ πλησίον κακὸν οὐκ ἐργάζεται· πλήρωμα
  οὖν νόμου ἡ ἀγάπη. <span style="color:#b00e23">(11)</span> Καὶ τοῦτο εἰδότες
  τὸν καιρόν, ὅτι ὥρα ἤδη ὑμᾶς ἐξ ὕπνου ἐγερθῆναι, νῦν γὰρ ἐγγύτερον ἡμῶν ἡ
  σωτηρία ἢ ὅτε ἐπιστεύσαμεν. <span style="color:#b00e23">(12)</span> ἡ νὺξ
  προέκοψεν, ἡ δὲ ἡμέρα ἤγγικεν. ἀποβαλώμεθα οὖν τὰ ἔργα τοῦ σκότους,
  ἐνδυσώμεθα δὲ τὰ ὅπλα τοῦ φωτός. <span style="color:#b00e23">(13)</span> ὡς
  ἐν ἡμέρᾳ εὐσχημόνως περιπατήσωμεν, μὴ κώμοις καὶ μέθαις, μὴ κοίταις καὶ
  ἀσελγείαις, μὴ ἔριδι καὶ ζήλῳ, <span style="color:#b00e23">(14)</span> ἀλλὰ
  ἐνδύσασθε τὸν κύριον Ἰησοῦν Χριστόν, καὶ τῆς σαρκὸς πρόνοιαν μὴ ποιεῖσθε εἰς
  ἐπιθυμίας.
  <h3 id="epistle_to_the_romans14">14</h3><span style=
  "color:#b00e23">(1)</span> Τὸν δὲ ἀσθενοῦντα τῇ πίστει προσλαμβάνεσθε, μὴ εἰς
  διακρίσεις διαλογισμῶν. <span style="color:#b00e23">(2)</span> ὃς μὲν
  πιστεύει φαγεῖν πάντα, ὁ δὲ ἀσθενῶν λάχανα ἐσθίει. <span style=
  "color:#b00e23">(3)</span> ὁ ἐσθίων τὸν μὴ ἐσθίοντα μὴ ἐξουθενείτω, ὁ δὲ μὴ
  ἐσθίων τὸν ἐσθίοντα μὴ κρινέτω, ὁ θεὸς γὰρ αὐτὸν προσελάβετο. <span style=
  "color:#b00e23">(4)</span> σὺ τίς εἶ ὁ κρίνων ἀλλότριον οἰκέτην; τῷ ἰδίῳ
  κυρίῳ στήκει ἢ πίπτει· σταθήσεται δέ, δυνατεῖ γὰρ ὁ κύριος στῆσαι αὐτόν.
  <span style="color:#b00e23">(5)</span> Ὃς μὲν κρίνει ἡμέραν παρʼ ἡμέραν, ὃς
  δὲ κρίνει πᾶσαν ἡμέραν· ἕκαστος ἐν τῷ ἰδίῳ νοῒ πληροφορείσθω· <span style=
  "color:#b00e23">(6)</span> ὁ φρονῶν τὴν ἡμέραν κυρίῳ φρονεῖ. καὶ ὁ ἐσθίων
  κυρίῳ ἐσθίει, εὐχαριστεῖ γὰρ τῷ θεῷ· καὶ ὁ μὴ ἐσθίων κυρίῳ οὐκ ἐσθίει, καὶ
  εὐχαριστεῖ τῷ θεῷ. <span style="color:#b00e23">(7)</span> Οὐδεὶς γὰρ ἡμῶν
  ἑαυτῷ ζῇ, καὶ οὐδεὶς ἑαυτῷ ἀποθνῄσκει· <span style="color:#b00e23">(8)</span>
  ἐάν τε γὰρ ζῶμεν, τῷ κυρίῳ ζῶμεν, ἐάν τε ἀποθνῄσκωμεν, τῷ κυρίῳ ἀποθνῄσκομεν.
  ἐάν τε οὖν ζῶμεν ἐάν τε ἀποθνῄσκωμεν, τοῦ κυρίου ἐσμέν. <span style=
  "color:#b00e23">(9)</span> εἰς τοῦτο γὰρ Χριστὸς ἀπέθανεν καὶ ἔζησεν ἵνα καὶ
  νεκρῶν καὶ ζώντων κυριεύσῃ. <span style="color:#b00e23">(10)</span> Σὺ δὲ τί
  κρίνεις τὸν ἀδελφόν σου; ἢ καὶ σὺ τί ἐξουθενεῖς τὸν ἀδελφόν σου; πάντες γὰρ
  παραστησόμεθα τῷ βήματι τοῦ θεοῦ, <span style="color:#b00e23">(11)</span>
  γέγραπται γάρ· Ζῶ ἐγώ, λέγει κύριος, ὅτι ἐμοὶ κάμψει πᾶν γόνυ, καὶ πᾶσα
  γλῶσσα ἐξομολογήσεται τῷ θεῷ. <span style="color:#b00e23">(12)</span> ἄρα
  ἕκαστος ἡμῶν περὶ ἑαυτοῦ λόγον δώσει. <span style="color:#b00e23">(13)</span>
  Μηκέτι οὖν ἀλλήλους κρίνωμεν· ἀλλὰ τοῦτο κρίνατε μᾶλλον, τὸ μὴ τιθέναι
  πρόσκομμα τῷ ἀδελφῷ ἢ σκάνδαλον. <span style="color:#b00e23">(14)</span> οἶδα
  καὶ πέπεισμαι ἐν κυρίῳ Ἰησοῦ ὅτι οὐδὲν κοινὸν διʼ ἑαυτοῦ· εἰ μὴ τῷ λογιζομένῳ
  τι κοινὸν εἶναι, ἐκείνῳ κοινόν. <span style="color:#b00e23">(15)</span> εἰ
  γὰρ διὰ βρῶμα ὁ ἀδελφός σου λυπεῖται, οὐκέτι κατὰ ἀγάπην περιπατεῖς. μὴ τῷ
  βρώματί σου ἐκεῖνον ἀπόλλυε ὑπὲρ οὗ Χριστὸς ἀπέθανεν. <span style=
  "color:#b00e23">(16)</span> μὴ βλασφημείσθω οὖν ὑμῶν τὸ ἀγαθόν. <span style=
  "color:#b00e23">(17)</span> οὐ γάρ ἐστιν ἡ βασιλεία τοῦ θεοῦ βρῶσις καὶ
  πόσις, ἀλλὰ δικαιοσύνη καὶ εἰρήνη καὶ χαρὰ ἐν πνεύματι ἁγίῳ· <span style=
  "color:#b00e23">(18)</span> ὁ γὰρ ἐν τούτῳ δουλεύων τῷ Χριστῷ εὐάρεστος τῷ
  θεῷ καὶ δόκιμος τοῖς ἀνθρώποις. <span style="color:#b00e23">(19)</span> ἄρα
  οὖν τὰ τῆς εἰρήνης διώκωμεν καὶ τὰ τῆς οἰκοδομῆς τῆς εἰς ἀλλήλους.
  <span style="color:#b00e23">(20)</span> μὴ ἕνεκεν βρώματος κατάλυε τὸ ἔργον
  τοῦ θεοῦ. πάντα μὲν καθαρά, ἀλλὰ κακὸν τῷ ἀνθρώπῳ τῷ διὰ προσκόμματος
  ἐσθίοντι. <span style="color:#b00e23">(21)</span> καλὸν τὸ μὴ φαγεῖν κρέα
  μηδὲ πιεῖν οἶνον μηδὲ ἐν ᾧ ὁ ἀδελφός σου προσκόπτει ἢ σκανδαλίζεται ἢ
  ἀσθενεῖ· <span style="color:#b00e23">(22)</span> σὺ πίστιν ἣν ἔχεις κατὰ
  σεαυτὸν ἔχε ἐνώπιον τοῦ θεοῦ. μακάριος ὁ μὴ κρίνων ἑαυτὸν ἐν ᾧ δοκιμάζει·
  <span style="color:#b00e23">(23)</span> ὁ δὲ διακρινόμενος ἐὰν φάγῃ
  κατακέκριται, ὅτι οὐκ ἐκ πίστεως· πᾶν δὲ ὃ οὐκ ἐκ πίστεως ἁμαρτία ἐστίν.
  <h3 id="epistle_to_the_romans15">15</h3><span style=
  "color:#b00e23">(1)</span> Ὀφείλομεν δὲ ἡμεῖς οἱ δυνατοὶ τὰ ἀσθενήματα τῶν
  ἀδυνάτων βαστάζειν, καὶ μὴ ἑαυτοῖς ἀρέσκειν. <span style=
  "color:#b00e23">(2)</span> ἕκαστος ἡμῶν τῷ πλησίον ἀρεσκέτω εἰς τὸ ἀγαθὸν
  πρὸς οἰκοδομήν· <span style="color:#b00e23">(3)</span> καὶ γὰρ ὁ Χριστὸς οὐχ
  ἑαυτῷ ἤρεσεν· ἀλλὰ καθὼς γέγραπται· Οἱ ὀνειδισμοὶ τῶν ὀνειδιζόντων σε
  ἐπέπεσαν ἐπʼ ἐμέ. <span style="color:#b00e23">(4)</span> ὅσα γὰρ προεγράφη,
  εἰς τὴν ἡμετέραν διδασκαλίαν ἐγράφη, ἵνα διὰ τῆς ὑπομονῆς καὶ διὰ τῆς
  παρακλήσεως τῶν γραφῶν τὴν ἐλπίδα ἔχωμεν. <span style=
  "color:#b00e23">(5)</span> ὁ δὲ θεὸς τῆς ὑπομονῆς καὶ τῆς παρακλήσεως δῴη
  ὑμῖν τὸ αὐτὸ φρονεῖν ἐν ἀλλήλοις κατὰ Χριστὸν Ἰησοῦν, <span style=
  "color:#b00e23">(6)</span> ἵνα ὁμοθυμαδὸν ἐν ἑνὶ στόματι δοξάζητε τὸν θεὸν
  καὶ πατέρα τοῦ κυρίου ἡμῶν Ἰησοῦ Χριστοῦ. <span style=
  "color:#b00e23">(7)</span> Διὸ προσλαμβάνεσθε ἀλλήλους, καθὼς καὶ ὁ Χριστὸς
  προσελάβετο ὑμᾶς, εἰς δόξαν τοῦ θεοῦ. <span style="color:#b00e23">(8)</span>
  λέγω γὰρ Χριστὸν διάκονον γεγενῆσθαι περιτομῆς ὑπὲρ ἀληθείας θεοῦ, εἰς τὸ
  βεβαιῶσαι τὰς ἐπαγγελίας τῶν πατέρων, <span style="color:#b00e23">(9)</span>
  τὰ δὲ ἔθνη ὑπὲρ ἐλέους δοξάσαι τὸν θεόν· καθὼς γέγραπται· Διὰ τοῦτο
  ἐξομολογήσομαί σοι ἐν ἔθνεσι, καὶ τῷ ὀνόματί σου ψαλῶ. <span style=
  "color:#b00e23">(10)</span> καὶ πάλιν λέγει· Εὐφράνθητε, ἔθνη, μετὰ τοῦ λαοῦ
  αὐτοῦ. <span style="color:#b00e23">(11)</span> καὶ πάλιν· Αἰνεῖτε, πάντα τὰ
  ἔθνη, τὸν κύριον, καὶ ἐπαινεσάτωσαν αὐτὸν πάντες οἱ λαοί. <span style=
  "color:#b00e23">(12)</span> καὶ πάλιν Ἠσαΐας λέγει· Ἔσται ἡ ῥίζα τοῦ Ἰεσσαί,
  καὶ ὁ ἀνιστάμενος ἄρχειν ἐθνῶν· ἐπʼ αὐτῷ ἔθνη ἐλπιοῦσιν. <span style=
  "color:#b00e23">(13)</span> ὁ δὲ θεὸς τῆς ἐλπίδος πληρώσαι ὑμᾶς πάσης χαρᾶς
  καὶ εἰρήνης ἐν τῷ πιστεύειν, εἰς τὸ περισσεύειν ὑμᾶς ἐν τῇ ἐλπίδι ἐν δυνάμει
  πνεύματος ἁγίου. <span style="color:#b00e23">(14)</span> Πέπεισμαι δέ,
  ἀδελφοί μου, καὶ αὐτὸς ἐγὼ περὶ ὑμῶν, ὅτι καὶ αὐτοὶ μεστοί ἐστε ἀγαθωσύνης,
  πεπληρωμένοι πάσης γνώσεως, δυνάμενοι καὶ ἀλλήλους νουθετεῖν. <span style=
  "color:#b00e23">(15)</span> τολμηρότερον δὲ ἔγραψα ὑμῖν ἀπὸ μέρους, ὡς
  ἐπαναμιμνῄσκων ὑμᾶς, διὰ τὴν χάριν τὴν δοθεῖσάν μοι ὑπὸ τοῦ θεοῦ <span style=
  "color:#b00e23">(16)</span> εἰς τὸ εἶναί με λειτουργὸν Χριστοῦ Ἰησοῦ εἰς τὰ
  ἔθνη, ἱερουργοῦντα τὸ εὐαγγέλιον τοῦ θεοῦ, ἵνα γένηται ἡ προσφορὰ τῶν ἐθνῶν
  εὐπρόσδεκτος, ἡγιασμένη ἐν πνεύματι ἁγίῳ. <span style=
  "color:#b00e23">(17)</span> ἔχω οὖν τὴν καύχησιν ἐν Χριστῷ Ἰησοῦ τὰ πρὸς τὸν
  θεόν· <span style="color:#b00e23">(18)</span> οὐ γὰρ τολμήσω τι λαλεῖν ὧν οὐ
  κατειργάσατο Χριστὸς διʼ ἐμοῦ εἰς ὑπακοὴν ἐθνῶν, λόγῳ καὶ ἔργῳ, <span style=
  "color:#b00e23">(19)</span> ἐν δυνάμει σημείων καὶ τεράτων, ἐν δυνάμει
  πνεύματος· ὥστε με ἀπὸ Ἰερουσαλὴμ καὶ κύκλῳ μέχρι τοῦ Ἰλλυρικοῦ πεπληρωκέναι
  τὸ εὐαγγέλιον τοῦ Χριστοῦ, <span style="color:#b00e23">(20)</span> οὕτως δὲ
  φιλοτιμούμενον εὐαγγελίζεσθαι οὐχ ὅπου ὠνομάσθη Χριστός, ἵνα μὴ ἐπʼ ἀλλότριον
  θεμέλιον οἰκοδομῶ, <span style="color:#b00e23">(21)</span> ἀλλὰ καθὼς
  γέγραπται· Οἷς οὐκ ἀνηγγέλη περὶ αὐτοῦ ὄψονται, καὶ οἳ οὐκ ἀκηκόασιν
  συνήσουσιν. <span style="color:#b00e23">(22)</span> Διὸ καὶ ἐνεκοπτόμην τὰ
  πολλὰ τοῦ ἐλθεῖν πρὸς ὑμᾶς· <span style="color:#b00e23">(23)</span> νυνὶ δὲ
  μηκέτι τόπον ἔχων ἐν τοῖς κλίμασι τούτοις, ἐπιποθίαν δὲ ἔχων τοῦ ἐλθεῖν πρὸς
  ὑμᾶς ἀπὸ ἱκανῶν ἐτῶν, <span style="color:#b00e23">(24)</span> ὡς ἂν πορεύωμαι
  εἰς τὴν Σπανίαν, ἐλπίζω γὰρ διαπορευόμενος θεάσασθαι ὑμᾶς καὶ ὑφʼ ὑμῶν
  προπεμφθῆναι ἐκεῖ ἐὰν ὑμῶν πρῶτον ἀπὸ μέρους ἐμπλησθῶ— <span style=
  "color:#b00e23">(25)</span> νυνὶ δὲ πορεύομαι εἰς Ἰερουσαλὴμ διακονῶν τοῖς
  ἁγίοις. <span style="color:#b00e23">(26)</span> εὐδόκησαν γὰρ Μακεδονία καὶ
  Ἀχαΐα κοινωνίαν τινὰ ποιήσασθαι εἰς τοὺς πτωχοὺς τῶν ἁγίων τῶν ἐν Ἰερουσαλήμ.
  <span style="color:#b00e23">(27)</span> εὐδόκησαν γάρ, καὶ ὀφειλέται εἰσὶν
  αὐτῶν· εἰ γὰρ τοῖς πνευματικοῖς αὐτῶν ἐκοινώνησαν τὰ ἔθνη, ὀφείλουσιν καὶ ἐν
  τοῖς σαρκικοῖς λειτουργῆσαι αὐτοῖς. <span style="color:#b00e23">(28)</span>
  τοῦτο οὖν ἐπιτελέσας, καὶ σφραγισάμενος αὐτοῖς τὸν καρπὸν τοῦτον, ἀπελεύσομαι
  διʼ ὑμῶν εἰς Σπανίαν· <span style="color:#b00e23">(29)</span> οἶδα δὲ ὅτι
  ἐρχόμενος πρὸς ὑμᾶς ἐν πληρώματι εὐλογίας Χριστοῦ ἐλεύσομαι. <span style=
  "color:#b00e23">(30)</span> Παρακαλῶ δὲ ὑμᾶς, ἀδελφοί, διὰ τοῦ κυρίου ἡμῶν
  Ἰησοῦ Χριστοῦ καὶ διὰ τῆς ἀγάπης τοῦ πνεύματος συναγωνίσασθαί μοι ἐν ταῖς
  προσευχαῖς ὑπὲρ ἐμοῦ πρὸς τὸν θεόν, <span style="color:#b00e23">(31)</span>
  ἵνα ῥυσθῶ ἀπὸ τῶν ἀπειθούντων ἐν τῇ Ἰουδαίᾳ καὶ ἡ διακονία μου ἡ εἰς
  Ἰερουσαλὴμ εὐπρόσδεκτος τοῖς ἁγίοις γένηται, <span style=
  "color:#b00e23">(32)</span> ἵνα ἐν χαρᾷ ἐλθὼν πρὸς ὑμᾶς διὰ θελήματος θεοῦ
  συναναπαύσωμαι ὑμῖν. <span style="color:#b00e23">(33)</span> ὁ δὲ θεὸς τῆς
  εἰρήνης μετὰ πάντων ὑμῶν· ἀμήν.
  <h3 id="epistle_to_the_romans16">16</h3><span style=
  "color:#b00e23">(1)</span> Συνίστημι δὲ ὑμῖν Φοίβην τὴν ἀδελφὴν ἡμῶν, οὖσαν
  καὶ διάκονον τῆς ἐκκλησίας τῆς ἐν Κεγχρεαῖς, <span style=
  "color:#b00e23">(2)</span> ἵνα αὐτὴν προσδέξησθε ἐν κυρίῳ ἀξίως τῶν ἁγίων,
  καὶ παραστῆτε αὐτῇ ἐν ᾧ ἂν ὑμῶν χρῄζῃ πράγματι, καὶ γὰρ αὐτὴ προστάτις πολλῶν
  ἐγενήθη καὶ ἐμοῦ αὐτοῦ. <span style="color:#b00e23">(3)</span> Ἀσπάσασθε
  Πρίσκαν καὶ Ἀκύλαν τοὺς συνεργούς μου ἐν Χριστῷ Ἰησοῦ, <span style=
  "color:#b00e23">(4)</span> οἵτινες ὑπὲρ τῆς ψυχῆς μου τὸν ἑαυτῶν τράχηλον
  ὑπέθηκαν, οἷς οὐκ ἐγὼ μόνος εὐχαριστῶ ἀλλὰ καὶ πᾶσαι αἱ ἐκκλησίαι τῶν ἐθνῶν,
  <span style="color:#b00e23">(5)</span> καὶ τὴν κατʼ οἶκον αὐτῶν ἐκκλησίαν.
  ἀσπάσασθε Ἐπαίνετον τὸν ἀγαπητόν μου, ὅς ἐστιν ἀπαρχὴ τῆς Ἀσίας εἰς Χριστόν.
  <span style="color:#b00e23">(6)</span> ἀσπάσασθε Μαριάμ, ἥτις πολλὰ ἐκοπίασεν
  εἰς ὑμᾶς. <span style="color:#b00e23">(7)</span> ἀσπάσασθε Ἀνδρόνικον καὶ
  Ἰουνίαν τοὺς συγγενεῖς μου καὶ συναιχμαλώτους μου, οἵτινές εἰσιν ἐπίσημοι ἐν
  τοῖς ἀποστόλοις, οἳ καὶ πρὸ ἐμοῦ γέγοναν ἐν Χριστῷ. <span style=
  "color:#b00e23">(8)</span> ἀσπάσασθε Ἀμπλιᾶτον τὸν ἀγαπητόν μου ἐν κυρίῳ.
  <span style="color:#b00e23">(9)</span> ἀσπάσασθε Οὐρβανὸν τὸν συνεργὸν ἡμῶν
  ἐν Χριστῷ καὶ Στάχυν τὸν ἀγαπητόν μου. <span style=
  "color:#b00e23">(10)</span> ἀσπάσασθε Ἀπελλῆν τὸν δόκιμον ἐν Χριστῷ.
  ἀσπάσασθε τοὺς ἐκ τῶν Ἀριστοβούλου. <span style="color:#b00e23">(11)</span>
  ἀσπάσασθε Ἡρῳδίωνα τὸν συγγενῆ μου. ἀσπάσασθε τοὺς ἐκ τῶν Ναρκίσσου τοὺς
  ὄντας ἐν κυρίῳ. <span style="color:#b00e23">(12)</span> ἀσπάσασθε Τρύφαιναν
  καὶ Τρυφῶσαν τὰς κοπιώσας ἐν κυρίῳ. ἀσπάσασθε Περσίδα τὴν ἀγαπητήν, ἥτις
  πολλὰ ἐκοπίασεν ἐν κυρίῳ. <span style="color:#b00e23">(13)</span> ἀσπάσασθε
  Ῥοῦφον τὸν ἐκλεκτὸν ἐν κυρίῳ καὶ τὴν μητέρα αὐτοῦ καὶ ἐμοῦ. <span style=
  "color:#b00e23">(14)</span> ἀσπάσασθε Ἀσύγκριτον, Φλέγοντα, Ἑρμῆν, Πατροβᾶν,
  Ἑρμᾶν καὶ τοὺς σὺν αὐτοῖς ἀδελφούς. <span style="color:#b00e23">(15)</span>
  ἀσπάσασθε Φιλόλογον καὶ Ἰουλίαν, Νηρέα καὶ τὴν ἀδελφὴν αὐτοῦ, καὶ Ὀλυμπᾶν καὶ
  τοὺς σὺν αὐτοῖς πάντας ἁγίους. <span style="color:#b00e23">(16)</span>
  Ἀσπάσασθε ἀλλήλους ἐν φιλήματι ἁγίῳ. Ἀσπάζονται ὑμᾶς αἱ ἐκκλησίαι πᾶσαι τοῦ
  Χριστοῦ. <span style="color:#b00e23">(17)</span> Παρακαλῶ δὲ ὑμᾶς, ἀδελφοί,
  σκοπεῖν τοὺς τὰς διχοστασίας καὶ τὰ σκάνδαλα παρὰ τὴν διδαχὴν ἣν ὑμεῖς
  ἐμάθετε ποιοῦντας, καὶ ἐκκλίνετε ἀπʼ αὐτῶν· <span style=
  "color:#b00e23">(18)</span> οἱ γὰρ τοιοῦτοι τῷ κυρίῳ ἡμῶν Χριστῷ οὐ
  δουλεύουσιν ἀλλὰ τῇ ἑαυτῶν κοιλίᾳ, καὶ διὰ τῆς χρηστολογίας καὶ εὐλογίας
  ἐξαπατῶσι τὰς καρδίας τῶν ἀκάκων. <span style="color:#b00e23">(19)</span> ἡ
  γὰρ ὑμῶν ὑπακοὴ εἰς πάντας ἀφίκετο· ἐφʼ ὑμῖν οὖν χαίρω, θέλω δὲ ὑμᾶς σοφοὺς
  εἶναι εἰς τὸ ἀγαθόν, ἀκεραίους δὲ εἰς τὸ κακόν. <span style=
  "color:#b00e23">(20)</span> ὁ δὲ θεὸς τῆς εἰρήνης συντρίψει τὸν Σατανᾶν ὑπὸ
  τοὺς πόδας ὑμῶν ἐν τάχει. ἡ χάρις τοῦ κυρίου ἡμῶν Ἰησοῦ Χριστοῦ μεθʼ ὑμῶν.
  <span style="color:#b00e23">(21)</span> Ἀσπάζεται ὑμᾶς Τιμόθεος ὁ συνεργός
  μου, καὶ Λούκιος καὶ Ἰάσων καὶ Σωσίπατρος οἱ συγγενεῖς μου. <span style=
  "color:#b00e23">(22)</span> ἀσπάζομαι ὑμᾶς ἐγὼ Τέρτιος ὁ γράψας τὴν ἐπιστολὴν
  ἐν κυρίῳ. <span style="color:#b00e23">(23)</span> ἀσπάζεται ὑμᾶς Γάϊος ὁ
  ξένος μου καὶ ὅλης τῆς ἐκκλησίας. ἀσπάζεται ὑμᾶς Ἔραστος ὁ οἰκονόμος τῆς
  πόλεως καὶ Κούαρτος ὁ ἀδελφός. <span style="color:#b00e23">(24)</span> Ἡ
  χάρις τοῦ κυρίου ἡμῶν Ἰησοῦ Χριστοῦ μετὰ πάντων ὑμῶν. Ἀμήν.
</body>
</html>
