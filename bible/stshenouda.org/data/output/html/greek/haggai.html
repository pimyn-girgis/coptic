<!DOCTYPE html>
<html>
<head>
  <title>Haggai</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="haggai">Haggai</h2><a href="#haggai1">1</a> <a href="#haggai2">2</a>
  <h3 id="haggai1">1</h3><span style="color:#b00e23">(1)</span> Ἐν τῷ δευτέρῳ
  ἔτει ἐπὶ Δαρείου τοῦ βασιλέως ἐν τῷ µηνὶ τῷ ἕκτῳ µιᾷ τοῦ µηνὸς ἐγένετο λόγος
  κυρίου ἐν χειρὶ Αγγαιου τοῦ προφήτου λέγων Εἰπὸν δὴ πρὸς Ζοροβαβελ τὸν τοῦ
  Σαλαθιηλ ἐκ φυλῆς Ιουδα καὶ πρὸς Ἰησοῦν τὸν τοῦ Ιωσεδεκ τὸν ἱερέα τὸν µέγαν
  λέγων <span style="color:#b00e23">(2)</span> Τάδε λέγει κύριος παντοκράτωρ
  λέγων Ὁ λαὸς οὗτος λέγουσιν Οὐχ ἥκει ὁ καιρὸς τοῦ οἰκοδοµῆσαι τὸν οἶκον
  κυρίου. <span style="color:#b00e23">(3)</span> καὶ ἐγένετο λόγος κυρίου ἐν
  χειρὶ Αγγαιου τοῦ προφήτου λέγων <span style="color:#b00e23">(4)</span> Εἰ
  καιρὸς ὑµῖν µέν ἐστιν τοῦ οἰκεῖν ἐν οἴκοις ὑµῶν κοιλοστάθµοις, ὁ δὲ οἶκος
  οὗτος ἐξηρήµωται; <span style="color:#b00e23">(5)</span> καὶ νῦν τάδε λέγει
  κύριος παντοκράτωρ Τάξατε δὴ τὰς καρδίας ὑµῶν εἰς τὰς ὁδοὺς ὑµῶν·
  <span style="color:#b00e23">(6)</span> ἐσπείρατε πολλὰ καὶ εἰσηνέγκατε ὀλίγα,
  ἐφάγετε καὶ οὐκ εἰς πλησµονήν, ἐπίετε καὶ οὐκ εἰς µέθην, περιεβάλεσθε καὶ οὐκ
  ἐθερµάνθητε ἐν αὐτοῖς, καὶ ὁ τοὺς µισθοὺς συνάγων συνήγαγεν εἰς δεσµὸν
  τετρυπηµένον. <span style="color:#b00e23">(7)</span> τάδε λέγει κύριος
  παντοκράτωρ Θέσθε τὰς καρδίας ὑµῶν εἰς τὰς ὁδοὺς ὑµῶν· <span style=
  "color:#b00e23">(8)</span> ἀνάβητε ἐπὶ τὸ ὄρος καὶ κόψατε ξύλα καὶ
  οἰκοδοµήσατε τὸν οἶκον, καὶ εὐδοκήσω ἐν αὐτῷ καὶ ἐνδοξασθήσοµαι, εἶπεν
  κύριος. <span style="color:#b00e23">(9)</span> ἐπεβλέψατε εἰς πολλά, καὶ
  ἐγένετο ὀλίγα· καὶ εἰσηνέχθη εἰς τὸν οἶκον, καὶ ἐξεφύσησα αὐτά. διὰ τοῦτο
  τάδε λέγει κύριος παντοκράτωρ Ἀνθ’ ὧν ὁ οἶκός µού ἐστιν ἔρηµος, ὑµεῖς δὲ
  διώκετε ἕκαστος εἰς τὸν οἶκον αὐτοῦ, <span style="color:#b00e23">(10)</span>
  διὰ τοῦτο ἀνέξει ὁ οὐρανὸς ἀπὸ δρόσου, καὶ ἡ γῆ ὑποστελεῖται τὰ ἐκφόρια
  αὐτῆς· <span style="color:#b00e23">(11)</span> καὶ ἐπάξω ῥοµφαίαν ἐπὶ τὴν γῆν
  καὶ ἐπὶ τὰ ὄρη καὶ ἐπὶ τὸν σῖτον καὶ ἐπὶ τὸν οἶνον καὶ ἐπὶ τὸ ἔλαιον καὶ ὅσα
  ἐκφέρει ἡ γῆ καὶ ἐπὶ τοὺς ἀνθρώπους καὶ ἐπὶ τὰ κτήνη καὶ ἐπὶ πάντας τοὺς
  πόνους τῶν χειρῶν αὐτῶν. — <span style="color:#b00e23">(12)</span> καὶ
  ἤκουσεν Ζοροβαβελ ὁ τοῦ Σαλαθιηλ ἐκ φυλῆς Ιουδα καὶ Ἰησοῦς ὁ τοῦ Ιωσεδεκ ὁ
  ἱερεὺς ὁ µέγας καὶ πάντες οἱ κατάλοιποι τοῦ λαοῦ τῆς φωνῆς κυρίου τοῦ θεοῦ
  αὐτῶν καὶ τῶν λόγων Αγγαιου τοῦ προφήτου, καθότι ἐξαπέστειλεν αὐτὸν κύριος ὁ
  θεὸς αὐτῶν πρὸς αὐτούς, καὶ ἐφοβήθη ὁ λαὸς ἀπὸ προσώπου κυρίου. <span style=
  "color:#b00e23">(13)</span> καὶ εἶπεν Αγγαιος ὁ ἄγγελος κυρίου τῷ λαῷ Ἐγώ
  εἰµι µεθ’ ὑµῶν, λέγει κύριος. <span style="color:#b00e23">(14)</span> καὶ
  ἐξήγειρεν κύριος τὸ πνεῦµα Ζοροβαβελ τοῦ Σαλαθιηλ ἐκ φυλῆς Ιουδα καὶ τὸ
  πνεῦµα Ἰησοῦ τοῦ Ιωσεδεκ τοῦ ἱερέως τοῦ µεγάλου καὶ τὸ πνεῦµα τῶν καταλοίπων
  παντὸς τοῦ λαοῦ, καὶ εἰσῆλθον καὶ ἐποίουν ἔργα ἐν τῷ οἴκῳ κυρίου
  παντοκράτορος θεοῦ αὐτῶν
  <h3 id="haggai2">2</h3><span style="color:#b00e23">(1:15)</span> τῇ τετράδι
  καὶ εἰκάδι τοῦ µηνὸς τοῦ ἕκτου τῷ δευτέρῳ ἔτει ἐπὶ Δαρείου τοῦ βασιλέως.
  <span style="color:#b00e23">(1)</span> Τῷ ἑβδόµῳ µηνὶ µιᾷ καὶ εἰκάδι τοῦ
  µηνὸς ἐλάλησεν κύριος ἐν χειρὶ Αγγαιου τοῦ προφήτου λέγων <span style=
  "color:#b00e23">(2)</span> Εἰπὸν δὴ πρὸς Ζοροβαβελ τὸν τοῦ Σαλαθιηλ ἐκ φυλῆς
  Ιουδα καὶ πρὸς Ἰησοῦν τὸν τοῦ Ιωσεδεκ τὸν ἱερέα τὸν µέγαν καὶ πρὸς πάντας
  τοὺς καταλοίπους τοῦ λαοῦ λέγων <span style="color:#b00e23">(3)</span> Τίς ἐξ
  ὑµῶν ὃς εἶδεν τὸν οἶκον τοῦτον ἐν τῇ δόξῃ αὐτοῦ τῇ ἔµπροσθεν; καὶ πῶς ὑµεῖς
  βλέπετε αὐτὸν νῦν; καθὼς οὐχ ὑπάρχοντα ἐνώπιον ὑµῶν. <span style=
  "color:#b00e23">(4)</span> καὶ νῦν κατίσχυε, Ζοροβαβελ, λέγει κύριος, καὶ
  κατίσχυε, Ἰησοῦ ὁ τοῦ Ιωσεδεκ ὁ ἱερεὺς ὁ µέγας, καὶ κατισχυέτω πᾶς ὁ λαὸς τῆς
  γῆς, λέγει κύριος, καὶ ποιεῖτε· διότι µεθ’ ὑµῶν ἐγώ εἰµι, λέγει κύριος
  παντοκράτωρ, <span style="color:#b00e23">(5)</span> καὶ τὸ πνεῦµά µου
  ἐφέστηκεν ἐν µέσῳ ὑµῶν· θαρσεῖτε. <span style="color:#b00e23">(6)</span>
  διότι τάδε λέγει κύριος παντοκράτωρ Ἔτι ἅπαξ ἐγὼ σείσω τὸν οὐρανὸν καὶ τὴν
  γῆν καὶ τὴν θάλασσαν καὶ τὴν ξηράν· <span style="color:#b00e23">(7)</span>
  καὶ συσσείσω πάντα τὰ ἔθνη, καὶ ἥξει τὰ ἐκλεκτὰ πάντων τῶν ἐθνῶν, καὶ πλήσω
  τὸν οἶκον τοῦτον δόξης, λέγει κύριος παντοκράτωρ. <span style=
  "color:#b00e23">(8)</span> ἐµὸν τὸ ἀργύριον καὶ ἐµὸν τὸ χρυσίον, λέγει κύριος
  παντοκράτωρ. <span style="color:#b00e23">(9)</span> διότι µεγάλη ἔσται ἡ δόξα
  τοῦ οἴκου τούτου ἡ ἐσχάτη ὑπὲρ τὴν πρώτην, λέγει κύριος παντοκράτωρ· καὶ ἐν
  τῷ τόπῳ τούτῳ δώσω εἰρήνην, λέγει κύριος παντοκράτωρ, καὶ εἰρήνην ψυχῆς εἰς
  περιποίησιν παντὶ τῷ κτίζοντι τοῦ ἀναστῆσαι τὸν ναὸν τοῦτον. <span style=
  "color:#b00e23">(10)</span> Τετράδι καὶ εἰκάδι τοῦ ἐνάτου µηνὸς ἔτους
  δευτέρου ἐπὶ Δαρείου ἐγένετο λόγος κυρίου πρὸς Αγγαιον τὸν προφήτην λέγων
  <span style="color:#b00e23">(11)</span> Τάδε λέγει κύριος παντοκράτωρ
  Ἐπερώτησον τοὺς ἱερεῖς νόµον λέγων <span style="color:#b00e23">(12)</span>
  Ἐὰν λάβῃ ἄνθρωπος κρέας ἅγιον ἐν τῷ ἄκρῳ τοῦ ἱµατίου αὐτοῦ καὶ ἅψηται τὸ
  ἄκρον τοῦ ἱµατίου αὐτοῦ ἄρτου ἢ ἑψέµατος ἢ οἴνου ἢ ἐλαίου ἢ παντὸς βρώµατος,
  εἰ ἁγιασθήσεται; καὶ ἀπεκρίθησαν οἱ ἱερεῖς καὶ εἶπαν Οὔ. <span style=
  "color:#b00e23">(13)</span> καὶ εἶπεν Αγγαιος Ἐὰν ἅψηται µεµιαµµένος ἐπὶ ψυχῇ
  ἀπὸ παντὸς τούτων, εἰ µιανθήσεται; καὶ ἀπεκρίθησαν οἱ ἱερεῖς καὶ εἶπαν
  Μιανθήσεται. <span style="color:#b00e23">(14)</span> καὶ ἀπεκρίθη Αγγαιος καὶ
  εἶπεν Οὕτως ὁ λαὸς οὗτος καὶ οὕτως τὸ ἔθνος τοῦτο ἐνώπιον ἐµοῦ, λέγει κύριος,
  καὶ οὕτως πάντα τὰ ἔργα τῶν χειρῶν αὐτῶν, καὶ ὃς ἐὰν ἐγγίσῃ ἐκεῖ, µιανθήσεται
  ἕνεκεν τῶν ληµµάτων αὐτῶν τῶν ὀρθρινῶν, ὀδυνηθήσονται ἀπὸ προσώπου πόνων
  αὐτῶν· καὶ ἐµισεῖτε ἐν πύλαις ἐλέγχοντας. <span style=
  "color:#b00e23">(15)</span> καὶ νῦν θέσθε δὴ εἰς τὰς καρδίας ὑµῶν ἀπὸ τῆς
  ἡµέρας ταύτης καὶ ὑπεράνω πρὸ τοῦ θεῖναι λίθον ἐπὶ λίθον ἐν τῷ ναῷ κυρίου
  <span style="color:#b00e23">(16)</span> τίνες ἦτε· ὅτε ἐνεβάλλετε εἰς κυψέλην
  κριθῆς εἴκοσι σάτα, καὶ ἐγένετο κριθῆς δέκα σάτα· καὶ εἰσεπορεύεσθε εἰς τὸ
  ὑπολήνιον ἐξαντλῆσαι πεντήκοντα µετρητάς, καὶ ἐγένοντο εἴκοσι. <span style=
  "color:#b00e23">(17)</span> ἐπάταξα ὑµᾶς ἐν ἀφορίᾳ καὶ ἐν ἀνεµοφθορίᾳ καὶ ἐν
  χαλάζῃ πάντα τὰ ἔργα τῶν χειρῶν ὑµῶν, καὶ οὐκ ἐπεστρέψατε πρός µε, λέγει
  κύριος. <span style="color:#b00e23">(18)</span> ὑποτάξατε δὴ τὰς καρδίας ὑµῶν
  ἀπὸ τῆς ἡµέρας ταύτης καὶ ἐπέκεινα· ἀπὸ τῆς τετράδος καὶ εἰκάδος τοῦ ἐνάτου
  µηνὸς καὶ ἀπὸ τῆς ἡµέρας, ἧς ἐθεµελιώθη ὁ ναὸς κυρίου, θέσθε ἐν ταῖς καρδίαις
  ὑµῶν <span style="color:#b00e23">(19)</span> εἰ ἔτι ἐπιγνωσθήσεται ἐπὶ τῆς
  ἅλω καὶ εἰ ἔτι ἡ ἄµπελος καὶ ἡ συκῆ καὶ ἡ ῥόα καὶ τὰ ξύλα τῆς ἐλαίας τὰ οὐ
  φέροντα καρπόν, ἀπὸ τῆς ἡµέρας ταύτης εὐλογήσω. <span style=
  "color:#b00e23">(20)</span> Καὶ ἐγένετο λόγος κυρίου ἐκ δευτέρου πρὸς Αγγαιον
  τὸν προφήτην τετράδι καὶ εἰκάδι τοῦ µηνὸς λέγων <span style=
  "color:#b00e23">(21)</span> Εἰπὸν πρὸς Ζοροβαβελ τὸν τοῦ Σαλαθιηλ ἐκ φυλῆς
  Ιουδα λέγων Ἐγὼ σείω τὸν οὐρανὸν καὶ τὴν γῆν καὶ τὴν θάλασσαν καὶ τὴν ξηρὰν
  <span style="color:#b00e23">(22)</span> καὶ καταστρέψω θρόνους βασιλέων καὶ
  ὀλεθρεύσω δύναµιν βασιλέων τῶν ἐθνῶν καὶ καταστρέψω ἅρµατα καὶ ἀναβάτας, καὶ
  καταβήσονται ἵπποι καὶ ἀναβάται αὐτῶν ἕκαστος ἐν ῥοµφαίᾳ πρὸς τὸν ἀδελφὸν
  αὐτοῦ. <span style="color:#b00e23">(23)</span> ἐν τῇ ἡµέρᾳ ἐκείνῃ, λέγει
  κύριος παντοκράτωρ, λήµψοµαί σε Ζοροβαβελ τὸν τοῦ Σαλαθιηλ τὸν δοῦλόν µου,
  λέγει κύριος, καὶ θήσοµαί σε ὡς σφραγῖδα, διότι σὲ ᾑρέτισα, λέγει κύριος
  παντοκράτωρ.
</body>
</html>
