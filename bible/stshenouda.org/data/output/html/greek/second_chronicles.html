<!DOCTYPE html>
<html>
<head>
  <title>Second Chronicles</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="second_chronicles">Second Chronicles</h2>
  <a href="#second_chronicles3">3</a> <a href="#second_chronicles4">4</a>
  <a href="#second_chronicles5">5</a> <a href="#second_chronicles6">6</a>
  <a href="#second_chronicles7">7</a>
  <h3 id="second_chronicles3">3</h3>

  <p><span style="color:#b00e23">(1)</span> Καὶ ἤρξατο Σαλωµων τοῦ οἰκοδοµεῖν
  τὸν οἶκον κυρίου ἐν Ιερουσαληµ ἐν ὄρει τοῦ Αµορια, οὗ ὤφθη κύριος τῷ Δαυιδ
  πατρὶ αὐτοῦ, ἐν τῷ τόπῳ, ᾧ ἡτοίµασεν Δαυιδ ἐν ἅλῳ Ορνα τοῦ Ιεβουσαίου.
  <span style="color:#b00e23">(2)</span> καὶ ἤρξατο οἰκοδοµῆσαι ἐν τῷ µηνὶ τῷ
  δευτέρῳ ἐν τῷ ἔτει τῷ τετάρτῳ τῆς βασιλείας αὐτοῦ. <span style=
  "color:#b00e23">(3)</span> καὶ ταῦτα ἤρξατο Σαλωµων τοῦ οἰκοδοµῆσαι τὸν οἶκον
  τοῦ θεοῦ· µῆκος πήχεων ἡ διαµέτρησις ἡ πρώτη πήχεων ἑξήκοντα καὶ εὖρος πήχεων
  εἴκοσι. <span style="color:#b00e23">(4)</span> καὶ αιλαµ κατὰ πρόσωπον τοῦ
  οἴκου, µῆκος ἐπὶ πρόσωπον πλάτους τοῦ οἴκου πήχεων εἴκοσι καὶ ὕψος πήχεων
  ἑκατὸν εἴκοσι· καὶ κατεχρύσωσεν αὐτὸν ἔσωθεν χρυσίῳ καθαρῷ. <span style=
  "color:#b00e23">(5)</span> καὶ τὸν οἶκον τὸν µέγαν ἐξύλωσεν ξύλοις κεδρίνοις
  καὶ κατεχρύσωσεν χρυσίῳ καθαρῷ καὶ ἔγλυψεν ἐπ’ αὐτοῦ φοίνικας καὶ χαλαστά.
  <span style="color:#b00e23">(6)</span> καὶ ἐκόσµησεν τὸν οἶκον λίθοις τιµίοις
  εἰς δόξαν καὶ χρυσίῳ χρυσίου τοῦ ἐκ Φαρουαιµ <span style=
  "color:#b00e23">(7)</span> καὶ ἐχρύσωσεν τὸν οἶκον καὶ τοὺς τοίχους καὶ τοὺς
  πυλῶνας καὶ τὰ ὀροφώµατα καὶ τὰ θυρώµατα χρυσίῳ καὶ ἔγλυψεν χερουβιν ἐπὶ τῶν
  τοίχων.— <span style="color:#b00e23">(8)</span> καὶ ἐποίησεν τὸν οἶκον τοῦ
  ἁγίου τῶν ἁγίων, µῆκος αὐτοῦ ἐπὶ πρόσωπον πλάτους πήχεων εἴκοσι καὶ τὸ εὖρος
  πήχεων εἴκοσι, καὶ κατεχρύσωσεν αὐτὸν χρυσίῳ καθαρῷ εἰς χερουβιν εἰς τάλαντα
  ἑξακόσια. <span style="color:#b00e23">(9)</span> καὶ ὁλκὴ τῶν ἥλων, ὁλκὴ τοῦ
  ἑνὸς πεντήκοντα σίκλοι χρυσίου. καὶ τὸ ὑπερῷον ἐχρύσωσεν χρυσίῳ. <span style=
  "color:#b00e23">(10)</span> καὶ ἐποίησεν ἐν τῷ οἴκῳ τῷ ἁγίῳ τῶν ἁγίων
  χερουβιν δύο ἔργον ἐκ ξύλων καὶ ἐχρύσωσεν αὐτὰ χρυσίῳ. <span style=
  "color:#b00e23">(11)</span> καὶ αἱ πτέρυγες τῶν χερουβιν τὸ µῆκος πήχεων
  εἴκοσι, καὶ ἡ πτέρυξ ἡ µία πήχεων πέντε ἁπτοµένη τοῦ τοίχου τοῦ οἴκου, καὶ ἡ
  πτέρυξ ἡ ἑτέρα πήχεων πέντε ἁπτοµένη τῆς πτέρυγος τοῦ χερουβ τοῦ ἑτέρου·
  <span style="color:#b00e23">(12)</span> καὶ ἡ πτέρυξ τοῦ χερουβ τοῦ ἑνὸς
  πήχεων πέντε ἁπτοµένη τοῦ τοίχου τοῦ οἴκου, καὶ ἡ πτέρυξ ἡ ἑτέρα πήχεων πέντε
  ἁπτοµένη τῆς πτέρυγος τοῦ χερουβ τοῦ ἑτέρου· <span style=
  "color:#b00e23">(13)</span> καὶ αἱ πτέρυγες τῶν χερουβιν διαπεπετασµέναι
  πήχεων εἴκοσι· καὶ αὐτὰ ἑστηκότα ἐπὶ τοὺς πόδας αὐτῶν, καὶ τὰ πρόσωπα αὐτῶν
  εἰς τὸν οἶκον. <span style="color:#b00e23">(14)</span> καὶ ἐποίησεν τὸ
  καταπέτασµα ἐξ ὑακίνθου καὶ πορφύρας καὶ κοκκίνου καὶ βύσσου καὶ ὕφανεν ἐν
  αὐτῷ χερουβιν. — <span style="color:#b00e23">(15)</span> καὶ ἐποίησεν
  ἔµπροσθεν τοῦ οἴκου στύλους δύο, πήχεων τριάκοντα πέντε τὸ ὕψος καὶ τὰς
  κεφαλὰς αὐτῶν πήχεων πέντε. <span style="color:#b00e23">(16)</span> καὶ
  ἐποίησεν σερσερωθ ἐν τῷ δαβιρ καὶ ἔδωκεν ἐπὶ τῶν κεφαλῶν τῶν στύλων καὶ
  ἐποίησεν ῥοί̈σκους ἑκατὸν καὶ ἐπέθηκεν ἐπὶ τῶν χαλαστῶν. <span style=
  "color:#b00e23">(17)</span> καὶ ἔστησεν τοὺς στύλους κατὰ πρόσωπον τοῦ ναοῦ,
  ἕνα ἐκ δεξιῶν καὶ τὸν ἕνα ἐξ εὐωνύµων, καὶ ἐκάλεσεν τὸ ὄνοµα τοῦ ἐκ δεξιῶν
  Κατόρθωσις καὶ τὸ ὄνοµα τοῦ ἐξ ἀριστερῶν Ἰσχύς.</p>

  <h3 id="second_chronicles4">4</h3>

  <p><span style="color:#b00e23">(1)</span> Καὶ ἐποίησεν τὸ θυσιαστήριον
  χαλκοῦν, πήχεων εἴκοσι µῆκος καὶ τὸ εὖρος πήχεων εἴκοσι, ὕψος πήχεων δέκα.
  <span style="color:#b00e23">(2)</span> καὶ ἐποίησεν τὴν θάλασσαν χυτήν,
  πήχεων δέκα τὴν διαµέτρησιν, στρογγύλην κυκλόθεν, καὶ πήχεων πέντε τὸ ὕψος
  καὶ τὸ κύκλωµα πήχεων τριάκοντα. <span style="color:#b00e23">(3)</span> καὶ
  ὁµοίωµα µόσχων ὑποκάτωθεν αὐτῆς· κύκλῳ κυκλοῦσιν αὐτήν, πήχεις δέκα
  περιέχουσιν τὸν λουτῆρα κυκλόθεν· δύο γένη ἐχώνευσαν τοὺς µόσχους ἐν τῇ
  χωνεύσει αὐτῶν, <span style="color:#b00e23">(4)</span> ᾗ ἐποίησαν αὐτούς,
  δώδεκα µόσχους, οἱ τρεῖς βλέποντες βορρᾶν καὶ οἱ τρεῖς βλέποντες δυσµὰς καὶ
  οἱ τρεῖς βλέποντες νότον καὶ οἱ τρεῖς βλέποντες κατ’ ἀνατολάς, καὶ ἡ θάλασσα
  ἐπ’ αὐτῶν ἄνω, ἦσαν τὰ ὀπίσθια αὐτῶν ἔσω. <span style=
  "color:#b00e23">(5)</span> καὶ τὸ πάχος αὐτῆς παλαιστής, καὶ τὸ χεῖλος αὐτῆς
  ὡς χεῖλος ποτηρίου, διαγεγλυµµένα βλαστοὺς κρίνου, χωροῦσαν µετρητὰς
  τρισχιλίους· καὶ ἐξετέλεσεν. <span style="color:#b00e23">(6)</span> καὶ
  ἐποίησεν λουτῆρας δέκα καὶ ἔθηκεν τοὺς πέντε ἐκ δεξιῶν καὶ τοὺς πέντε ἐξ
  ἀριστερῶν τοῦ πλύνειν ἐν αὐτοῖς τὰ ἔργα τῶν ὁλοκαυτωµάτων καὶ ἀποκλύζειν ἐν
  αὐτοῖς. καὶ ἡ θάλασσα εἰς τὸ νίπτεσθαι τοὺς ἱερεῖς ἐν αὐτῇ. <span style=
  "color:#b00e23">(7)</span> καὶ ἐποίησεν τὰς λυχνίας τὰς χρυσᾶς δέκα κατὰ τὸ
  κρίµα αὐτῶν καὶ ἔθηκεν ἐν τῷ ναῷ, πέντε ἐκ δεξιῶν καὶ πέντε ἐξ ἀριστερῶν.
  <span style="color:#b00e23">(8)</span> καὶ ἐποίησεν τραπέζας δέκα καὶ ἔθηκεν
  ἐν τῷ ναῷ, πέντε ἐκ δεξιῶν καὶ πέντε ἐξ εὐωνύµων. καὶ ἐποίησεν φιάλας χρυσᾶς
  ἑκατόν. <span style="color:#b00e23">(9)</span> καὶ ἐποίησεν τὴν αὐλὴν τῶν
  ἱερέων καὶ τὴν αὐλὴν τὴν µεγάλην καὶ θύρας τῇ αὐλῇ καὶ θυρώµατα αὐτῶν
  κατακεχαλκωµένα χαλκῷ. <span style="color:#b00e23">(10)</span> καὶ τὴν
  θάλασσαν ἔθηκεν ἀπὸ γωνίας τοῦ οἴκου ἐκ δεξιῶν ὡς πρὸς ἀνατολὰς κατέναντι.
  <span style="color:#b00e23">(11)</span> καὶ ἐποίησεν Χιραµ τὰς κρεάγρας καὶ
  τὰ πυρεῖα καὶ τὴν ἐσχάραν τοῦ θυσιαστηρίου καὶ πάντα τὰ σκεύη αὐτοῦ. καὶ
  συνετέλεσεν Χιραµ ποιῆσαι πᾶσαν τὴν ἐργασίαν, ἣν ἐποίησεν Σαλωµων τῷ βασιλεῖ
  ἐν οἴκῳ τοῦ θεοῦ, <span style="color:#b00e23">(12)</span> στύλους δύο καὶ ἐπ’
  αὐτῶν γωλαθ τῇ χωθαρεθ ἐπὶ τῶν κεφαλῶν τῶν στύλων δύο καὶ δίκτυα δύο
  συγκαλύψαι τὰς κεφαλὰς τῶν χωθαρεθ, ἅ ἐστιν ἐπὶ τῶν κεφαλῶν τῶν στύλων,
  <span style="color:#b00e23">(13)</span> καὶ κώδωνας χρυσοῦς τετρακοσίους εἰς
  τὰ δύο δίκτυα καὶ δύο γένη ῥοί̈σκων ἐν τῷ δικτύῳ τῷ ἑνὶ τοῦ συγκαλύψαι τὰς
  δύο γωλαθ τῶν χωθαρεθ, ἅ ἐστιν ἐπάνω τῶν στύλων. <span style=
  "color:#b00e23">(14)</span> καὶ τὰς µεχωνωθ ἐποίησεν δέκα καὶ τοὺς λουτῆρας
  ἐποίησεν ἐπὶ τῶν µεχωνωθ <span style="color:#b00e23">(15)</span> καὶ τὴν
  θάλασσαν µίαν καὶ τοὺς µόσχους τοὺς δώδεκα ὑποκάτω αὐτῆς <span style=
  "color:#b00e23">(16)</span> καὶ τοὺς ποδιστῆρας καὶ τοὺς ἀναληµπτῆρας καὶ
  τοὺς λέβητας καὶ τὰς κρεάγρας καὶ πάντα τὰ σκεύη αὐτῶν, ἃ ἐποίησεν Χιραµ καὶ
  ἀνήνεγκεν τῷ βασιλεῖ Σαλωµων ἐν οἴκῳ κυρίου χαλκοῦ καθαροῦ. <span style=
  "color:#b00e23">(17)</span> ἐν τῷ περιχώρῳ τοῦ Ιορδάνου ἐχώνευσεν αὐτὰ ὁ
  βασιλεὺς ἐν τῷ πάχει τῆς γῆς ἐν οἴκῳ Σοκχωθ καὶ ἀνὰ µέσον Σιρδαθα.
  <span style="color:#b00e23">(18)</span> καὶ ἐποίησεν Σαλωµων πάντα τὰ σκεύη
  ταῦτα εἰς πλῆθος σφόδρα, ὅτι οὐκ ἐξέλιπεν ὁλκὴ τοῦ χαλκοῦ. <span style=
  "color:#b00e23">(19)</span> καὶ ἐποίησεν Σαλωµων πάντα τὰ σκεύη οἴκου κυρίου
  καὶ τὸ θυσιαστήριον τὸ χρυσοῦν καὶ τὰς τραπέζας (καὶ ἐπ’ αὐτῶν ἄρτοι
  προθέσεως) <span style="color:#b00e23">(20)</span> καὶ τὰς λυχνίας καὶ τοὺς
  λύχνους τοῦ φωτὸς κατὰ τὸ κρίµα καὶ κατὰ πρόσωπον τοῦ δαβιρ χρυσίου καθαροῦ
  <span style="color:#b00e23">(21)</span> καὶ λαβίδες αὐτῶν καὶ οἱ λύχνοι αὐτῶν
  καὶ τὰς φιάλας καὶ τὰς θυί̈σκας καὶ τὰ πυρεῖα χρυσίου καθαροῦ· <span style=
  "color:#b00e23">(22)</span> καὶ ἡ θύρα τοῦ οἴκου ἡ ἐσωτέρα εἰς τὰ ἅγια τῶν
  ἁγίων, εἰς τὰς θύρας τοῦ οἴκου τοῦ ναοῦ χρυσᾶς.</p>

  <h3 id="second_chronicles5">5</h3>

  <p><span style="color:#b00e23">(1)</span> καὶ συνετελέσθη πᾶσα ἡ ἐργασία, ἣν
  ἐποίησεν Σαλωµων ἐν οἴκῳ κυρίου. καὶ εἰσήνεγκεν Σαλωµων τὰ ἅγια Δαυιδ τοῦ
  πατρὸς αὐτοῦ, τὸ ἀργύριον καὶ τὸ χρυσίον καὶ τὰ σκεύη ἔδωκεν εἰς θησαυρὸν
  οἴκου κυρίου. <span style="color:#b00e23">(2)</span> Τότε ἐξεκκλησίασεν
  Σαλωµων τοὺς πρεσβυτέρους Ισραηλ καὶ πάντας τοὺς ἄρχοντας τῶν φυλῶν τοὺς
  ἡγουµένους πατριῶν υἱῶν Ισραηλ εἰς Ιερουσαληµ τοῦ ἀνενέγκαι κιβωτὸν διαθήκης
  κυρίου ἐκ πόλεως Δαυιδ (αὕτη Σιων); <span style="color:#b00e23">(3)</span>
  καὶ ἐξεκκλησιάσθησαν πρὸς τὸν βασιλέα πᾶς ἀνὴρ Ισραηλ ἐν τῇ ἑορτῇ (οὗτος ὁ
  µὴν ἕβδοµος), <span style="color:#b00e23">(4)</span> καὶ ἦλθον πάντες οἱ
  πρεσβύτεροι Ισραηλ, καὶ ἔλαβον πάντες οἱ Λευῖται τὴν κιβωτὸν <span style=
  "color:#b00e23">(5)</span> καὶ ἀνήνεγκαν τὴν κιβωτὸν καὶ τὴν σκηνὴν τοῦ
  µαρτυρίου καὶ πάντα τὰ σκεύη τὰ ἅγια τὰ ἐν τῇ σκηνῇ, καὶ ἀνήνεγκαν αὐτὴν οἱ
  ἱερεῖς καὶ οἱ Λευῖται. <span style="color:#b00e23">(6)</span> καὶ ὁ βασιλεὺς
  Σαλωµων καὶ πᾶσα συναγωγὴ Ισραηλ καὶ οἱ φοβούµενοι καὶ οἱ ἐπισυνηγµένοι αὐτῶν
  ἔµπροσθεν τῆς κιβωτοῦ θύοντες µόσχους καὶ πρόβατα, οἳ οὐκ ἀριθµηθήσονται καὶ
  οἳ οὐ λογισθήσονται ἀπὸ τοῦ πλήθους. <span style="color:#b00e23">(7)</span>
  καὶ εἰσήνεγκαν οἱ ἱερεῖς τὴν κιβωτὸν διαθήκης κυρίου εἰς τὸν τόπον αὐτῆς εἰς
  τὸ δαβιρ τοῦ οἴκου εἰς τὰ ἅγια τῶν ἁγίων ὑποκάτω τῶν πτερύγων τῶν χερουβιν,
  <span style="color:#b00e23">(8)</span> καὶ ἦν τὰ χερουβιν διαπεπετακότα τὰς
  πτέρυγας αὐτῶν ἐπὶ τὸν τόπον τῆς κιβωτοῦ, καὶ συνεκάλυπτεν τὰ χερουβιν ἐπὶ
  τὴν κιβωτὸν καὶ ἐπὶ τοὺς ἀναφορεῖς αὐτῆς ἐπάνωθεν· <span style=
  "color:#b00e23">(9)</span> καὶ ὑπερεῖχον οἱ ἀναφορεῖς, καὶ ἐβλέποντο αἱ
  κεφαλαὶ τῶν ἀναφορέων ἐκ τῶν ἁγίων εἰς πρόσωπον τοῦ δαβιρ, οὐκ ἐβλέποντο ἔξω·
  καὶ ἦσαν ἐκεῖ ἕως τῆς ἡµέρας ταύτης. <span style="color:#b00e23">(10)</span>
  οὐκ ἦν ἐν τῇ κιβωτῷ πλὴν δύο πλάκες, ἃς ἔθηκεν Μωυσῆς ἐν Χωρηβ, ἃ διέθετο
  κύριος µετὰ τῶν υἱῶν Ισραηλ ἐν τῷ ἐξελθεῖν αὐτοὺς ἐκ γῆς Αἰγύπτου.
  <span style="color:#b00e23">(11)</span> καὶ ἐγένετο ἐν τῷ ἐξελθεῖν τοὺς
  ἱερεῖς ἐκ τῶν ἁγίων — ὅτι πάντες οἱ ἱερεῖς οἱ εὑρεθέντες ἡγιάσθησαν, οὐκ ἦσαν
  διατεταγµένοι κατ’ ἐφηµερίαν, <span style="color:#b00e23">(12)</span> καὶ οἱ
  Λευῖται οἱ ψαλτῳδοὶ πάντες τοῖς υἱοῖς Ασαφ, τῷ Αιµαν, τῷ Ιδιθουν καὶ τοῖς
  υἱοῖς αὐτῶν καὶ τοῖς ἀδελφοῖς αὐτῶν, τῶν ἐνδεδυµένων στολὰς βυσσίνας, ἐν
  κυµβάλοις καὶ ἐν νάβλαις καὶ ἐν κινύραις ἑστηκότες κατέναντι τοῦ θυσιαστηρίου
  καὶ µετ’ αὐτῶν ἱερεῖς ἑκατὸν εἴκοσι σαλπίζοντες ταῖς σάλπιγξιν, <span style=
  "color:#b00e23">(13)</span> καὶ ἐγένετο µία φωνὴ ἐν τῷ σαλπίζειν καὶ ἐν τῷ
  ψαλτῳδεῖν καὶ ἐν τῷ ἀναφωνεῖν φωνῇ µιᾷ τοῦ ἐξοµολογεῖσθαι καὶ αἰνεῖν τῷ κυρίῳ
  — καὶ ὡς ὕψωσαν φωνὴν ἐν σάλπιγξιν καὶ ἐν κυµβάλοις καὶ ἐν ὀργάνοις τῶν ᾠδῶν
  καὶ ἔλεγον Ἐξοµολογεῖσθε τῷ κυρίῳ, ὅτι ἀγαθόν, ὅτι εἰς τὸν αἰῶνα τὸ ἔλεος
  αὐτοῦ, καὶ ὁ οἶκος ἐνεπλήσθη νεφέλης δόξης κυρίου, <span style=
  "color:#b00e23">(14)</span> καὶ οὐκ ἠδύναντο οἱ ἱερεῖς τοῦ στῆναι λειτουργεῖν
  ἀπὸ προσώπου τῆς νεφέλης, ὅτι ἐνέπλησεν δόξα κυρίου τὸν οἶκον τοῦ θεοῦ.</p>

  <h3 id="second_chronicles6">6</h3>

  <p><span style="color:#b00e23">(1)</span> τότε εἶπεν Σαλωµων Κύριος εἶπεν τοῦ
  κατασκηνῶσαι ἐν γνόφῳ· <span style="color:#b00e23">(2)</span> καὶ ἐγὼ
  ᾠκοδόµηκα οἶκον τῷ ὀνόµατί σου ἅγιόν σοι καὶ ἕτοιµον τοῦ κατασκηνῶσαι εἰς
  τοὺς αἰῶνας. <span style="color:#b00e23">(3)</span> Καὶ ἐπέστρεψεν ὁ βασιλεὺς
  τὸ πρόσωπον αὐτοῦ καὶ εὐλόγησεν τὴν πᾶσαν ἐκκλησίαν Ισραηλ, καὶ πᾶσα ἐκκλησία
  Ισραηλ παρειστήκει. <span style="color:#b00e23">(4)</span> καὶ εἶπεν
  Εὐλογητὸς κύριος ὁ θεὸς Ισραηλ, ὃς ἐλάλησεν ἐν στόµατι αὐτοῦ πρὸς Δαυιδ τὸν
  πατέρα µου καὶ ἐν χερσὶν αὐτοῦ ἐπλήρωσεν λέγων <span style=
  "color:#b00e23">(5)</span> Ἀπὸ τῆς ἡµέρας, ἧς ἀνήγαγον τὸν λαόν µου ἐκ γῆς
  Αἰγύπτου, οὐκ ἐξελεξάµην ἐν πόλει ἀπὸ πασῶν φυλῶν Ισραηλ τοῦ οἰκοδοµῆσαι
  οἶκον τοῦ εἶναι ὄνοµά µου ἐκεῖ καὶ οὐκ ἐξελεξάµην ἐν ἀνδρὶ τοῦ εἶναι εἰς
  ἡγούµενον ἐπὶ τὸν λαόν µου Ισραηλ· <span style="color:#b00e23">(6)</span> καὶ
  ἐξελεξάµην ἐν Ιερουσαληµ γενέσθαι τὸ ὄνοµά µου ἐκεῖ καὶ ἐξελεξάµην ἐν Δαυιδ
  ὥστε εἶναι ἐπάνω τοῦ λαοῦ µου Ισραηλ. <span style="color:#b00e23">(7)</span>
  καὶ ἐγένετο ἐπὶ καρδίαν Δαυιδ τοῦ πατρός µου τοῦ οἰκοδοµῆσαι οἶκον τῷ ὀνόµατι
  κυρίου θεοῦ Ισραηλ, <span style="color:#b00e23">(8)</span> καὶ εἶπεν κύριος
  πρὸς Δαυιδ πατέρα µου Διότι ἐγένετο ἐπὶ καρδίαν σου τοῦ οἰκοδοµῆσαι οἶκον τῷ
  ὀνόµατί µου, καλῶς ἐποίησας ὅτι ἐγένετο ἐπὶ καρδίαν σου· <span style=
  "color:#b00e23">(9)</span> πλὴν σὺ οὐκ οἰκοδοµήσεις τὸν οἶκον, ὅτι ὁ υἱός
  σου, ὃς ἐξελεύσεται ἐκ τῆς ὀσφύος σου, οὗτος οἰκοδοµήσει τὸν οἶκον τῷ ὀνόµατί
  µου. <span style="color:#b00e23">(10)</span> καὶ ἀνέστησεν κύριος τὸν λόγον
  αὐτοῦ, ὃν ἐλάλησεν, καὶ ἐγενήθην ἀντὶ Δαυιδ πατρός µου καὶ ἐκάθισα ἐπὶ τὸν
  θρόνον Ισραηλ, καθὼς ἐλάλησεν κύριος, καὶ ᾠκοδόµησα τὸν οἶκον τῷ ὀνόµατι
  κυρίου θεοῦ Ισραηλ <span style="color:#b00e23">(11)</span> καὶ ἔθηκα ἐκεῖ τὴν
  κιβωτόν, ἐν ᾗ ἐκεῖ διαθήκη κυρίου, ἣν διέθετο τῷ Ισραηλ. <span style=
  "color:#b00e23">(12)</span> Καὶ ἔστη κατέναντι τοῦ θυσιαστηρίου κυρίου ἔναντι
  πάσης ἐκκλησίας Ισραηλ καὶ διεπέτασεν τὰς χεῖρας αὐτοῦ, <span style=
  "color:#b00e23">(13)</span> ὅτι ἐποίησεν Σαλωµων βάσιν χαλκῆν καὶ ἔθηκεν
  αὐτὴν ἐν µέσῳ τῆς αὐλῆς τοῦ ἱεροῦ, πέντε πήχεων τὸ µῆκος αὐτῆς καὶ πέντε
  πήχεων τὸ εὖρος αὐτῆς καὶ τριῶν πήχεων τὸ ὕψος αὐτῆς, καὶ ἔστη ἐπ’ αὐτῆς καὶ
  ἔπεσεν ἐπὶ τὰ γόνατα ἔναντι πάσης ἐκκλησίας Ισραηλ καὶ διεπέτασεν τὰς χεῖρας
  αὐτοῦ εἰς τὸν οὐρανὸν <span style="color:#b00e23">(14)</span> καὶ εἶπεν Κύριε
  ὁ θεὸς Ισραηλ, οὐκ ἔστιν ὅµοιός σοι θεὸς ἐν οὐρανῷ καὶ ἐπὶ τῆς γῆς, φυλάσσων
  τὴν διαθήκην καὶ τὸ ἔλεος τοῖς παισίν σου τοῖς πορευοµένοις ἐναντίον σου ἐν
  ὅλῃ καρδίᾳ. <span style="color:#b00e23">(15)</span> ἃ ἐφύλαξας τῷ παιδί σου
  Δαυιδ τῷ πατρί µου, ἃ ἐλάλησας αὐτῷ λέγων, καὶ ἐλάλησας ἐν στόµατί σου καὶ ἐν
  χερσίν σου ἐπλήρωσας ὡς ἡ ἡµέρα αὕτη. <span style="color:#b00e23">(16)</span>
  καὶ νῦν, κύριε ὁ θεὸς Ισραηλ, φύλαξον τῷ παιδί σου τῷ Δαυιδ τῷ πατρί µου ἃ
  ἐλάλησας αὐτῷ λέγων Οὐκ ἐκλείψει σοι ἀνὴρ ἀπὸ προσώπου µου καθήµενος ἐπὶ
  θρόνου Ισραηλ, πλὴν ἐὰν φυλάξωσιν οἱ υἱοί σου τὴν ὁδὸν αὐτῶν τοῦ πορεύεσθαι
  ἐν τῷ νόµῳ µου, ὡς ἐπορεύθης ἐναντίον µου. <span style=
  "color:#b00e23">(17)</span> καὶ νῦν, κύριε ὁ θεὸς Ισραηλ, πιστωθήτω δὴ τὸ
  ῥῆµά σου, ὃ ἐλάλησας τῷ παιδί σου τῷ Δαυιδ. <span style=
  "color:#b00e23">(18)</span> ὅτι εἰ ἀληθῶς κατοικήσει θεὸς µετὰ ἀνθρώπων ἐπὶ
  τῆς γῆς; εἰ ὁ οὐρανὸς καὶ ὁ οὐρανὸς τοῦ οὐρανοῦ οὐκ ἀρκέσουσίν σοι, καὶ τίς ὁ
  οἶκος οὗτος, ὃν ᾠκοδόµησα; <span style="color:#b00e23">(19)</span> καὶ
  ἐπιβλέψῃ ἐπὶ τὴν προσευχὴν παιδός σου καὶ ἐπὶ τὴν δέησίν µου, κύριε ὁ θεός,
  τοῦ ἐπακοῦσαι τῆς δεήσεως καὶ τῆς προσευχῆς, ἧς ὁ παῖς σου προσεύχεται
  ἐναντίον σου σήµερον, <span style="color:#b00e23">(20)</span> τοῦ εἶναι
  ὀφθαλµούς σου ἀνεῳγµένους ἐπὶ τὸν οἶκον τοῦτον ἡµέρας καὶ νυκτός, εἰς τὸν
  τόπον τοῦτον, ὃν εἶπας ἐπικληθῆναι τὸ ὄνοµά σου ἐκεῖ, τοῦ ἀκοῦσαι τῆς
  προσευχῆς, ἧς ὁ παῖς σου προσεύχεται εἰς τὸν τόπον τοῦτον. <span style=
  "color:#b00e23">(21)</span> καὶ ἀκούσῃ τῆς δεήσεως τοῦ παιδός σου καὶ λαοῦ
  σου Ισραηλ, ἃ ἂν προσεύξωνται εἰς τὸν τόπον τοῦτον, καὶ σὺ εἰσακούσῃ ἐν τῷ
  τόπῳ τῆς κατοικήσεώς σου ἐκ τοῦ οὐρανοῦ καὶ ἀκούσῃ καὶ ἵλεως ἔσῃ. —
  <span style="color:#b00e23">(22)</span> ἐὰν ἁµάρτῃ ἀνὴρ τῷ πλησίον αὐτοῦ, καὶ
  λάβῃ ἐπ’ αὐτὸν ἀρὰν τοῦ ἀρᾶσθαι αὐτόν, καὶ ἔλθῃ καὶ ἀράσηται κατέναντι τοῦ
  θυσιαστηρίου ἐν τῷ οἴκῳ τούτῳ, <span style="color:#b00e23">(23)</span> καὶ σὺ
  εἰσακούσῃ ἐκ τοῦ οὐρανοῦ καὶ ποιήσεις καὶ κρινεῖς τοὺς δούλους σου τοῦ
  ἀποδοῦναι τῷ ἀνόµῳ καὶ ἀποδοῦναι ὁδοὺς αὐτοῦ εἰς κεφαλὴν αὐτοῦ, τοῦ δικαιῶσαι
  δίκαιον τοῦ ἀποδοῦναι αὐτῷ κατὰ τὴν δικαιοσύνην αὐτοῦ. — <span style=
  "color:#b00e23">(24)</span> καὶ ἐὰν θραυσθῇ ὁ λαός σου Ισραηλ κατέναντι τοῦ
  ἐχθροῦ, ἐὰν ἁµάρτωσίν σοι, καὶ ἐπιστρέψωσιν καὶ ἐξοµολογήσωνται τῷ ὀνόµατί
  σου καὶ προσεύξωνται καὶ δεηθῶσιν ἐναντίον σου ἐν τῷ οἴκῳ τούτῳ, <span style=
  "color:#b00e23">(25)</span> καὶ σὺ εἰσακούσῃ ἐκ τοῦ οὐρανοῦ καὶ ἵλεως ἔσῃ
  ταῖς ἁµαρτίαις λαοῦ σου Ισραηλ καὶ ἀποστρέψεις αὐτοὺς εἰς τὴν γῆν, ἣν ἔδωκας
  αὐτοῖς καὶ τοῖς πατράσιν αὐτῶν. — <span style="color:#b00e23">(26)</span> ἐν
  τῷ συσχεθῆναι τὸν οὐρανὸν καὶ µὴ γενέσθαι ὑετόν, ὅτι ἁµαρτήσονταί σοι, καὶ
  προσεύξονται εἰς τὸν τόπον τοῦτον καὶ αἰνέσουσιν τὸ ὄνοµά σου καὶ ἀπὸ τῶν
  ἁµαρτιῶν αὐτῶν ἐπιστρέψουσιν, ὅτι ταπεινώσεις αὐτούς, <span style=
  "color:#b00e23">(27)</span> καὶ σὺ εἰσακούσῃ ἐκ τοῦ οὐρανοῦ καὶ ἵλεως ἔσῃ
  ταῖς ἁµαρτίαις τῶν παίδων σου καὶ τοῦ λαοῦ σου Ισραηλ, ὅτι δηλώσεις αὐτοῖς
  τὴν ὁδὸν τὴν ἀγαθήν, ἐν ᾗ πορεύσονται ἐν αὐτῇ, καὶ δώσεις ὑετὸν ἐπὶ τὴν γῆν
  σου, ἣν ἔδωκας τῷ λαῷ σου εἰς κληρονοµίαν. — <span style=
  "color:#b00e23">(28)</span> λιµὸς ἐὰν γένηται ἐπὶ τῆς γῆς, θάνατος ἐὰν
  γένηται, ἀνεµοφθορία καὶ ἴκτερος, ἀκρὶς καὶ βροῦχος ἐὰν γένηται, ἐὰν θλίψῃ
  αὐτὸν ὁ ἐχθρὸς κατέναντι τῶν πόλεων αὐτῶν, κατὰ πᾶσαν πληγὴν καὶ πᾶν πόνον,
  <span style="color:#b00e23">(29)</span> καὶ πᾶσα προσευχὴ καὶ πᾶσα δέησις, ἣ
  ἐὰν γένηται παντὶ ἀνθρώπῳ καὶ παντὶ λαῷ σου Ισραηλ, ἐὰν γνῷ ἄνθρωπος τὴν ἁφὴν
  αὐτοῦ καὶ τὴν µαλακίαν αὐτοῦ καὶ διαπετάσῃ τὰς χεῖρας αὐτοῦ εἰς τὸν οἶκον
  τοῦτον, <span style="color:#b00e23">(30)</span> καὶ σὺ εἰσακούσῃ ἐκ τοῦ
  οὐρανοῦ ἐξ ἑτοίµου κατοικητηρίου σου καὶ ἱλάσῃ καὶ δώσεις ἀνδρὶ κατὰ τὰς
  ὁδοὺς αὐτοῦ, ὡς ἂν γνῷς τὴν καρδίαν αὐτοῦ, ὅτι µόνος γινώσκεις τὴν καρδίαν
  υἱῶν ἀνθρώπων, <span style="color:#b00e23">(31)</span> ὅπως φοβῶνται τὰς
  ὁδούς σου πάσας τὰς ἡµέρας, ἃς αὐτοὶ ζῶσιν ἐπὶ προσώπου τῆς γῆς, ἧς ἔδωκας
  τοῖς πατράσιν ἡµῶν. — <span style="color:#b00e23">(32)</span> καὶ πᾶς
  ἀλλότριος, ὃς οὐκ ἐκ τοῦ λαοῦ σου Ισραηλ ἐστὶν αὐτὸς καὶ ἔλθῃ ἐκ γῆς µακρόθεν
  διὰ τὸ ὄνοµά σου τὸ µέγα καὶ τὴν χεῖρά σου τὴν κραταιὰν καὶ τὸν βραχίονά σου
  τὸν ὑψηλὸν καὶ ἔλθωσιν καὶ προσεύξωνται εἰς τὸν τόπον τοῦτον, <span style=
  "color:#b00e23">(33)</span> καὶ εἰσακούσῃ ἐκ τοῦ οὐρανοῦ ἐξ ἑτοίµου
  κατοικητηρίου σου καὶ ποιήσεις κατὰ πάντα, ὅσα ἐὰν ἐπικαλέσηταί σε ὁ
  ἀλλότριος, ὅπως γνῶσιν πάντες οἱ λαοὶ τῆς γῆς τὸ ὄνοµά σου καὶ τοῦ φοβεῖσθαί
  σε ὡς ὁ λαός σου Ισραηλ καὶ τοῦ γνῶναι ὅτι ἐπικέκληται τὸ ὄνοµά σου ἐπὶ τὸν
  οἶκον τοῦτον, ὃν ᾠκοδόµησα. — <span style="color:#b00e23">(34)</span> ἐὰν δὲ
  ἐξέλθῃ ὁ λαός σου εἰς πόλεµον ἐπὶ τοὺς ἐχθροὺς αὐτοῦ ἐν ὁδῷ, ᾗ ἀποστελεῖς
  αὐτούς, καὶ προσεύξωνται πρὸς σὲ κατὰ τὴν ὁδὸν τῆς πόλεως ταύτης, ἣν ἐξελέξω
  ἐν αὐτῇ, καὶ οἴκου, οὗ ᾠκοδόµησα τῷ ὀνόµατί σου, <span style=
  "color:#b00e23">(35)</span> καὶ ἀκούσῃ ἐκ τοῦ οὐρανοῦ τῆς δεήσεως αὐτῶν καὶ
  τῆς προσευχῆς αὐτῶν καὶ ποιήσεις τὸ δικαίωµα αὐτῶν. — <span style=
  "color:#b00e23">(36)</span> ὅτι ἁµαρτήσονταί σοι (ὅτι οὐκ ἔσται ἄνθρωπος, ὃς
  οὐχ ἁµαρτήσεται) καὶ πατάξεις αὐτοὺς καὶ παραδώσεις αὐτοὺς κατὰ πρόσωπον
  ἐχθρῶν καὶ αἰχµαλωτεύσουσιν οἱ αἰχµαλωτεύοντες αὐτοὺς εἰς γῆν ἐχθρῶν εἰς γῆν
  µακρὰν ἢ ἐγγὺς <span style="color:#b00e23">(37)</span> καὶ ἐπιστρέψωσιν
  καρδίαν αὐτῶν ἐν τῇ γῇ αὐτῶν, οὗ µετήχθησαν ἐκεῖ, καί γε ἐπιστρέψωσιν καὶ
  δεηθῶσίν σου ἐν τῇ αἰχµαλωσίᾳ αὐτῶν λέγοντες Ἡµάρτοµεν ἠδικήσαµεν ἠνοµήσαµεν,
  <span style="color:#b00e23">(38)</span> καὶ ἐπιστρέψωσιν πρὸς σὲ ἐν ὅλῃ
  καρδίᾳ καὶ ἐν ὅλῃ ψυχῇ αὐτῶν ἐν γῇ αἰχµαλωτευσάντων αὐτοὺς καὶ προσεύξωνται
  ὁδὸν γῆς αὐτῶν, ἧς ἔδωκας τοῖς πατράσιν αὐτῶν, καὶ τῆς πόλεως, ἧς ἐξελέξω,
  καὶ τοῦ οἴκου, οὗ ᾠκοδόµησα τῷ ὀνόµατί σου, <span style=
  "color:#b00e23">(39)</span> καὶ ἀκούσῃ ἐκ τοῦ οὐρανοῦ ἐξ ἑτοίµου
  κατοικητηρίου σου τῆς προσευχῆς αὐτῶν καὶ τῆς δεήσεως αὐτῶν καὶ ποιήσεις
  κρίµατα καὶ ἵλεως ἔσῃ τῷ λαῷ τῷ ἁµαρτόντι σοι. — <span style=
  "color:#b00e23">(40)</span> νῦν, κύριε, ἔστωσαν δὴ οἱ ὀφθαλµοί σου ἀνεῳγµένοι
  καὶ τὰ ὦτά σου ἐπήκοα εἰς τὴν δέησιν τοῦ τόπου τούτου. <span style=
  "color:#b00e23">(41)</span> καὶ νῦν ἀνάστηθι, κύριε ὁ θεός, εἰς τὴν
  κατάπαυσίν σου, σὺ καὶ ἡ κιβωτὸς τῆς ἰσχύος σου. οἱ ἱερεῖς σου, κύριε ὁ θεός,
  ἐνδύσαιντο σωτηρίαν, καὶ οἱ υἱοί σου εὐφρανθήτωσαν ἐν ἀγαθοῖς. <span style=
  "color:#b00e23">(42)</span> κύριε ὁ θεός, µὴ ἀποστρέψῃς τὸ πρόσωπον τοῦ
  χριστοῦ σου, µνήσθητι τὰ ἐλέη Δαυιδ τοῦ δούλου σου.</p>

  <h3 id="second_chronicles7">7</h3>

  <p><span style="color:#b00e23">(1)</span> Καὶ ὡς συνετέλεσεν Σαλωµων
  προσευχόµενος, καὶ τὸ πῦρ κατέβη ἐκ τοῦ οὐρανοῦ καὶ κατέφαγεν τὰ ὁλοκαυτώµατα
  καὶ τὰς θυσίας, καὶ δόξα κυρίου ἔπλησεν τὸν οἶκον. <span style=
  "color:#b00e23">(2)</span> καὶ οὐκ ἠδύναντο οἱ ἱερεῖς εἰσελθεῖν εἰς τὸν οἶκον
  κυρίου ἐν τῷ καιρῷ ἐκείνῳ, ὅτι ἔπλησεν δόξα κυρίου τὸν οἶκον. <span style=
  "color:#b00e23">(3)</span> καὶ πάντες οἱ υἱοὶ Ισραηλ ἑώρων καταβαῖνον τὸ πῦρ,
  καὶ ἡ δόξα κυρίου ἐπὶ τὸν οἶκον, καὶ ἔπεσον ἐπὶ πρόσωπον ἐπὶ τὴν γῆν ἐπὶ τὸ
  λιθόστρωτον καὶ προσεκύνησαν καὶ ᾔνουν τῷ κυρίῳ, ὅτι ἀγαθόν, ὅτι εἰς τὸν
  αἰῶνα τὸ ἔλεος αὐτοῦ. <span style="color:#b00e23">(4)</span> καὶ ὁ βασιλεὺς
  καὶ πᾶς ὁ λαὸς θύοντες θύµατα ἔναντι κυρίου. <span style=
  "color:#b00e23">(5)</span> καὶ ἐθυσίασεν Σαλωµων τὴν θυσίαν, µόσχων εἴκοσι
  καὶ δύο χιλιάδας καὶ βοσκηµάτων ἑκατὸν καὶ εἴκοσι χιλιάδας, καὶ ἐνεκαίνισεν
  τὸν οἶκον τοῦ θεοῦ ὁ βασιλεὺς καὶ πᾶς ὁ λαός. <span style=
  "color:#b00e23">(6)</span> καὶ οἱ ἱερεῖς ἐπὶ τὰς φυλακὰς αὐτῶν ἑστηκότες, καὶ
  οἱ Λευῖται ἐν ὀργάνοις ᾠδῶν κυρίου τοῦ Δαυιδ τοῦ βασιλέως τοῦ ἐξοµολογεῖσθαι
  ἔναντι κυρίου ὅτι εἰς τὸν αἰῶνα τὸ ἔλεος αὐτοῦ ἐν ὕµνοις Δαυιδ διὰ χειρὸς
  αὐτῶν, καὶ οἱ ἱερεῖς σαλπίζοντες ταῖς σάλπιγξιν ἐναντίον αὐτῶν, καὶ πᾶς
  Ισραηλ ἑστηκώς. <span style="color:#b00e23">(7)</span> καὶ ἡγίασεν Σαλωµων τὸ
  µέσον τῆς αὐλῆς τῆς ἐν οἴκῳ κυρίου· ὅτι ἐποίησεν ἐκεῖ τὰ ὁλοκαυτώµατα καὶ τὰ
  στέατα τῶν σωτηρίων, ὅτι τὸ θυσιαστήριον τὸ χαλκοῦν, ὃ ἐποίησεν Σαλωµων, οὐκ
  ἐξεποίει δέξασθαι τὰ ὁλοκαυτώµατα καὶ τὰ µαναα καὶ τὰ στέατα. <span style=
  "color:#b00e23">(8)</span> καὶ ἐποίησεν Σαλωµων τὴν ἑορτὴν ἐν τῷ καιρῷ ἐκείνῳ
  ἑπτὰ ἡµέραις καὶ πᾶς Ισραηλ µετ’ αὐτοῦ, ἐκκλησία µεγάλη σφόδρα ἀπὸ εἰσόδου
  Αιµαθ καὶ ἕως χειµάρρου Αἰγύπτου. <span style="color:#b00e23">(9)</span> καὶ
  ἐποίησεν ἐν τῇ ἡµέρᾳ τῇ ὀγδόῃ ἐξόδιον, ὅτι ἐγκαινισµὸν τοῦ θυσιαστηρίου
  ἐποίησεν ἑπτὰ ἡµέρας ἑορτήν. <span style="color:#b00e23">(10)</span> καὶ ἐν
  τῇ τρίτῃ καὶ εἰκοστῇ τοῦ µηνὸς τοῦ ἑβδόµου ἀπέστειλεν τὸν λαὸν εἰς τὰ
  σκηνώµατα αὐτῶν εὐφραινοµένους καὶ ἀγαθῇ καρδίᾳ ἐπὶ τοῖς ἀγαθοῖς, οἷς
  ἐποίησεν κύριος τῷ Δαυιδ καὶ τῷ Σαλωµων καὶ τῷ Ισραηλ λαῷ αὐτοῦ. <span style=
  "color:#b00e23">(11)</span> Καὶ συνετέλεσεν Σαλωµων τὸν οἶκον κυρίου καὶ τὸν
  οἶκον τοῦ βασιλέως· καὶ πάντα, ὅσα ἠθέλησεν ἐν τῇ ψυχῇ Σαλωµων τοῦ ποιῆσαι ἐν
  οἴκῳ κυρίου καὶ ἐν οἴκῳ αὐτοῦ, εὐοδώθη. <span style=
  "color:#b00e23">(12)</span> καὶ ὤφθη ὁ θεὸς τῷ Σαλωµων τὴν νύκτα καὶ εἶπεν
  αὐτῷ Ἤκουσα τῆς προσευχῆς σου καὶ ἐξελεξάµην ἐν τῷ τόπῳ τούτῳ ἐµαυτῷ εἰς
  οἶκον θυσίας. <span style="color:#b00e23">(13)</span> ἐὰν συσχῶ τὸν οὐρανὸν
  καὶ µὴ γένηται ὑετός, καὶ ἐὰν ἐντείλωµαι τῇ ἀκρίδι καταφαγεῖν τὸ ξύλον, καὶ
  ἐὰν ἀποστείλω θάνατον ἐν τῷ λαῷ µου, <span style="color:#b00e23">(14)</span>
  καὶ ἐὰν ἐντραπῇ ὁ λαός µου, ἐφ’ οὓς τὸ ὄνοµά µου ἐπικέκληται ἐπ’ αὐτούς, καὶ
  προσεύξωνται καὶ ζητήσωσιν τὸ πρόσωπόν µου καὶ ἀποστρέψωσιν ἀπὸ τῶν ὁδῶν
  αὐτῶν τῶν πονηρῶν, καὶ ἐγὼ εἰσακούσοµαι ἐκ τοῦ οὐρανοῦ καὶ ἵλεως ἔσοµαι ταῖς
  ἁµαρτίαις αὐτῶν καὶ ἰάσοµαι τὴν γῆν αὐτῶν. <span style=
  "color:#b00e23">(15)</span> νῦν οἱ ὀφθαλµοί µου ἔσονται ἀνεῳγµένοι καὶ τὰ ὦτά
  µου ἐπήκοα τῇ προσευχῇ τοῦ τόπου τούτου. <span style=
  "color:#b00e23">(16)</span> καὶ νῦν ἐξελεξάµην καὶ ἡγίακα τὸν οἶκον τοῦτον
  τοῦ εἶναι ὄνοµά µου ἐκεῖ ἕως αἰῶνος, καὶ ἔσονται οἱ ὀφθαλµοί µου καὶ ἡ καρδία
  µου ἐκεῖ πάσας τὰς ἡµέρας. <span style="color:#b00e23">(17)</span> καὶ σὺ ἐὰν
  πορευθῇς ἐναντίον µου ὡς Δαυιδ ὁ πατήρ σου καὶ ποιήσῃς κατὰ πάντα, ἃ
  ἐνετειλάµην σοι, καὶ τὰ προστάγµατά µου καὶ τὰ κρίµατά µου φυλάξῃ,
  <span style="color:#b00e23">(18)</span> καὶ ἀναστήσω τὸν θρόνον τῆς βασιλείας
  σου, ὡς διεθέµην Δαυιδ τῷ πατρί σου λέγων Οὐκ ἐξαρθήσεταί σοι ἀνὴρ ἡγούµενος
  ἐν Ισραηλ. <span style="color:#b00e23">(19)</span> καὶ ἐὰν ἀποστρέψητε ὑµεῖς
  καὶ ἐγκαταλίπητε τὰ προστάγµατά µου καὶ τὰς ἐντολάς µου, ἃς ἔδωκα ἐναντίον
  ὑµῶν, καὶ πορευθῆτε καὶ λατρεύσητε θεοῖς ἑτέροις καὶ προσκυνήσητε αὐτοῖς,
  <span style="color:#b00e23">(20)</span> καὶ ἐξαρῶ ὑµᾶς ἀπὸ τῆς γῆς, ἧς ἔδωκα
  αὐτοῖς, καὶ τὸν οἶκον τοῦτον, ὃν ἡγίασα τῷ ὀνόµατί µου, ἀποστρέψω ἐκ προσώπου
  µου καὶ δώσω αὐτὸν εἰς παραβολὴν καὶ εἰς διήγηµα ἐν πᾶσιν τοῖς ἔθνεσιν.
  <span style="color:#b00e23">(21)</span> καὶ ὁ οἶκος οὗτος ὁ ὑψηλός, πᾶς ὁ
  διαπορευόµενος αὐτὸν ἐκστήσεται καὶ ἐρεῖ Χάριν τίνος ἐποίησεν κύριος τῇ γῇ
  ταύτῃ καὶ τῷ οἴκῳ τούτῳ; <span style="color:#b00e23">(22)</span> καὶ ἐροῦσιν
  Διότι ἐγκατέλιπον κύριον τὸν θεὸν τῶν πατέρων αὐτῶν τὸν ἐξαγαγόντα αὐτοὺς ἐκ
  γῆς Αἰγύπτου καὶ ἀντελάβοντο θεῶν ἑτέρων καὶ προσεκύνησαν αὐτοῖς καὶ
  ἐδούλευσαν αὐτοῖς, διὰ τοῦτο ἐπήγαγεν ἐπ’ αὐτοὺς πᾶσαν τὴν κακίαν ταύτην.</p>
</body>
</html>
