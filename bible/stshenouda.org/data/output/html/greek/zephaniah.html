<!DOCTYPE html>
<html>
<head>
  <meta charset="utf-8">
  <title>Zephaniah</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="zephaniah">Zephaniah</h2>
  <a href="#zephaniah1">1</a> <a href="#zephaniah2">2</a> <a href=
  "#zephaniah3">3</a>
  <h3 id="zephaniah1">1</h3>

  <p><span style="color:#b00e23">(1)</span> Λόγος κυρίου, ὃς ἐγενήθη πρὸς
  Σοφονιαν τὸν τοῦ Χουσι υἱὸν Γοδολιου τοῦ Αµαριου τοῦ Εζεκιου ἐν ἡµέραις
  Ιωσιου υἱοῦ Αµων βασιλέως Ιουδα. <span style="color:#b00e23">(2)</span>
  Ἐκλείψει ἐκλιπέτω πάντα ἀπὸ προσώπου τῆς γῆς, λέγει κύριος, <span style=
  "color:#b00e23">(3)</span> ἐκλιπέτω ἄνθρωπος καὶ κτήνη, ἐκλιπέτω τὰ πετεινὰ
  τοῦ οὐρανοῦ καὶ οἱ ἰχθύες τῆς θαλάσσης, καὶ ἐξαρῶ τοὺς ἀνθρώπους ἀπὸ προσώπου
  τῆς γῆς, λέγει κύριος. <span style="color:#b00e23">(4)</span> καὶ ἐκτενῶ τὴν
  χεῖρά µου ἐπὶ Ιουδαν καὶ ἐπὶ πάντας τοὺς κατοικοῦντας Ιερουσαληµ καὶ ἐξαρῶ ἐκ
  τοῦ τόπου τούτου τὰ ὀνόµατα τῆς Βααλ καὶ τὰ ὀνόµατα τῶν ἱερέων <span style=
  "color:#b00e23">(5)</span> καὶ τοὺς προσκυνοῦντας ἐπὶ τὰ δώµατα τῇ στρατιᾷ
  τοῦ οὐρανοῦ καὶ τοὺς ὀµνύοντας κατὰ τοῦ κυρίου καὶ τοὺς ὀµνύοντας κατὰ τοῦ
  βασιλέως αὐτῶν <span style="color:#b00e23">(6)</span> καὶ τοὺς ἐκκλίνοντας
  ἀπὸ τοῦ κυρίου καὶ τοὺς µὴ ζητήσαντας τὸν κύριον καὶ τοὺς µὴ ἀντεχοµένους τοῦ
  κυρίου. <span style="color:#b00e23">(7)</span> Εὐλαβεῖσθε ἀπὸ προσώπου κυρίου
  τοῦ θεοῦ, διότι ἐγγὺς ἡ ἡµέρα τοῦ κυρίου, ὅτι ἡτοίµακεν κύριος τὴν θυσίαν
  αὐτοῦ, ἡγίακεν τοὺς κλητοὺς αὐτοῦ. <span style="color:#b00e23">(8)</span> καὶ
  ἔσται ἐν ἡµέρᾳ θυσίας κυρίου καὶ ἐκδικήσω ἐπὶ τοὺς ἄρχοντας καὶ ἐπὶ τὸν οἶκον
  τοῦ βασιλέως καὶ ἐπὶ πάντας τοὺς ἐνδεδυµένους ἐνδύµατα ἀλλότρια· <span style=
  "color:#b00e23">(9)</span> καὶ ἐκδικήσω ἐπὶ πάντας ἐµφανῶς ἐπὶ τὰ πρόπυλα ἐν
  ἐκείνῃ τῇ ἡµέρᾳ, τοὺς πληροῦντας τὸν οἶκον κυρίου τοῦ θεοῦ αὐτῶν ἀσεβείας καὶ
  δόλου. <span style="color:#b00e23">(10)</span> καὶ ἔσται ἐν ἐκείνῃ τῇ ἡµέρᾳ,
  λέγει κύριος, φωνὴ κραυγῆς ἀπὸ πύλης ἀποκεντούντων καὶ ὀλολυγµὸς ἀπὸ τῆς
  δευτέρας καὶ συντριµµὸς µέγας ἀπὸ τῶν βουνῶν. <span style=
  "color:#b00e23">(11)</span> θρηνήσατε, οἱ κατοικοῦντες τὴν κατακεκοµµένην,
  ὅτι ὡµοιώθη πᾶς ὁ λαὸς Χανααν, ἐξωλεθρεύθησαν πάντες οἱ ἐπηρµένοι ἀργυρίῳ.
  <span style="color:#b00e23">(12)</span> καὶ ἔσται ἐν ἐκείνῃ τῇ ἡµέρᾳ
  ἐξερευνήσω τὴν Ιερουσαληµ µετὰ λύχνου καὶ ἐκδικήσω ἐπὶ τοὺς ἄνδρας τοὺς
  καταφρονοῦντας ἐπὶ τὰ φυλάγµατα αὐτῶν, οἱ λέγοντες ἐν ταῖς καρδίαις αὐτῶν Οὐ
  µὴ ἀγαθοποιήσῃ κύριος οὐδ’ οὐ µὴ κακώσῃ, <span style=
  "color:#b00e23">(13)</span> καὶ ἔσται ἡ δύναµις αὐτῶν εἰς διαρπαγὴν καὶ οἱ
  οἶκοι αὐτῶν εἰς ἀφανισµόν, καὶ οἰκοδοµήσουσιν οἰκίας καὶ οὐ µὴ κατοικήσουσιν
  ἐν αὐταῖς καὶ καταφυτεύσουσιν ἀµπελῶνας καὶ οὐ µὴ πίωσιν τὸν οἶνον αὐτῶν.
  <span style="color:#b00e23">(14)</span> Ὅτι ἐγγὺς ἡ ἡµέρα κυρίου ἡ µεγάλη,
  ἐγγὺς καὶ ταχεῖα σφόδρα· φωνὴ ἡµέρας κυρίου πικρὰ καὶ σκληρά, τέτακται
  δυνατή. <span style="color:#b00e23">(15)</span> ἡµέρα ὀργῆς ἡ ἡµέρα ἐκείνη,
  ἡµέρα θλίψεως καὶ ἀνάγκης, ἡµέρα ἀωρίας καὶ ἀφανισµοῦ, ἡµέρα σκότους καὶ
  γνόφου, ἡµέρα νεφέλης καὶ ὁµίχλης, <span style="color:#b00e23">(16)</span>
  ἡµέρα σάλπιγγος καὶ κραυγῆς ἐπὶ τὰς πόλεις τὰς ὀχυρὰς καὶ ἐπὶ τὰς γωνίας τὰς
  ὑψηλάς. <span style="color:#b00e23">(17)</span> καὶ ἐκθλίψω τοὺς ἀνθρώπους,
  καὶ πορεύσονται ὡς τυφλοί, ὅτι τῷ κυρίῳ ἐξήµαρτον· καὶ ἐκχεεῖ τὸ αἷµα αὐτῶν
  ὡς χοῦν καὶ τὰς σάρκας αὐτῶν ὡς βόλβιτα. <span style=
  "color:#b00e23">(18)</span> καὶ τὸ ἀργύριον αὐτῶν καὶ τὸ χρυσίον αὐτῶν οὐ µὴ
  δύνηται ἐξελέσθαι αὐτοὺς ἐν ἡµέρᾳ ὀργῆς κυρίου, καὶ ἐν πυρὶ ζήλους αὐτοῦ
  καταναλωθήσεται πᾶσα ἡ γῆ, διότι συντέλειαν καὶ σπουδὴν ποιήσει ἐπὶ πάντας
  τοὺς κατοικοῦντας τὴν γῆν.</p>

  <h3 id="zephaniah2">2</h3>

  <p><span style="color:#b00e23">(1)</span> Συνάχθητε καὶ συνδέθητε, τὸ ἔθνος
  τὸ ἀπαίδευτον, <span style="color:#b00e23">(2)</span> πρὸ τοῦ γενέσθαι ὑµᾶς
  ὡς ἄνθος παραπορευόµενον, πρὸ τοῦ ἐπελθεῖν ἐφ’ ὑµᾶς ὀργὴν κυρίου, πρὸ τοῦ
  ἐπελθεῖν ἐφ’ ὑµᾶς ἡµέραν θυµοῦ κυρίου. <span style="color:#b00e23">(3)</span>
  ζητήσατε τὸν κύριον, πάντες ταπεινοὶ γῆς· κρίµα ἐργάζεσθε καὶ δικαιοσύνην
  ζητήσατε καὶ ἀποκρίνεσθε αὐτά, ὅπως σκεπασθῆτε ἐν ἡµέρᾳ ὀργῆς κυρίου.
  <span style="color:#b00e23">(4)</span> Διότι Γάζα διηρπασµένη ἔσται, καὶ
  Ἀσκαλὼν ἔσται εἰς ἀφανισµόν, καὶ Ἄζωτος µεσηµβρίας ἐκριφήσεται, καὶ Ακκαρων
  ἐκριζωθήσεται. <span style="color:#b00e23">(5)</span> οὐαὶ οἱ κατοικοῦντες τὸ
  σχοίνισµα τῆς θαλάσσης, πάροικοι Κρητῶν· λόγος κυρίου ἐφ’ ὑµᾶς, Χανααν γῆ
  ἀλλοφύλων, καὶ ἀπολῶ ὑµᾶς ἐκ κατοικίας· <span style=
  "color:#b00e23">(6)</span> καὶ ἔσται Κρήτη νοµὴ ποιµνίων καὶ µάνδρα προβάτων,
  <span style="color:#b00e23">(7)</span> καὶ ἔσται τὸ σχοίνισµα τῆς θαλάσσης
  τοῖς καταλοίποις οἴκου Ιουδα· ἐπ’ αὐτοὺς νεµήσονται ἐν τοῖς οἴκοις Ἀσκαλῶνος,
  δείλης καταλύσουσιν ἀπὸ προσώπου υἱῶν Ιουδα, ὅτι ἐπέσκεπται αὐτοὺς κύριος ὁ
  θεὸς αὐτῶν, καὶ ἀπέστρεψε τὴν αἰχµαλωσίαν αὐτῶν. <span style=
  "color:#b00e23">(8)</span> Ἤκουσα ὀνειδισµοὺς Μωαβ καὶ κονδυλισµοὺς υἱῶν
  Αµµων, ἐν οἷς ὠνείδιζον τὸν λαόν µου καὶ ἐµεγαλύνοντο ἐπὶ τὰ ὅριά µου.
  <span style="color:#b00e23">(9)</span> διὰ τοῦτο ζῶ ἐγώ, λέγει κύριος τῶν
  δυνάµεων ὁ θεὸς Ισραηλ, διότι Μωαβ ὡς Σοδοµα ἔσται καὶ οἱ υἱοὶ Αµµων ὡς
  Γοµορρα, καὶ Δαµασκὸς ἐκλελειµµένη ὡς θηµωνιὰ ἅλωνος καὶ ἠφανισµένη εἰς τὸν
  αἰῶνα· καὶ οἱ κατάλοιποι λαοῦ µου διαρπῶνται αὐτούς, καὶ οἱ κατάλοιποι ἔθνους
  µου κληρονοµήσουσιν αὐτούς. <span style="color:#b00e23">(10)</span> αὕτη
  αὐτοῖς ἀντὶ τῆς ὕβρεως αὐτῶν, διότι ὠνείδισαν καὶ ἐµεγαλύνθησαν ἐπὶ τὸν
  κύριον τὸν παντοκράτορα. <span style="color:#b00e23">(11)</span> ἐπιφανήσεται
  κύριος ἐπ’ αὐτοὺς καὶ ἐξολεθρεύσει πάντας τοὺς θεοὺς τῶν ἐθνῶν τῆς γῆς, καὶ
  προσκυνήσουσιν αὐτῷ ἕκαστος ἐκ τοῦ τόπου αὐτοῦ, πᾶσαι αἱ νῆσοι τῶν ἐθνῶν.
  <span style="color:#b00e23">(12)</span> Καὶ ὑµεῖς, Αἰθίοπες, τραυµατίαι
  ῥοµφαίας µού ἐστε. <span style="color:#b00e23">(13)</span> καὶ ἐκτενεῖ τὴν
  χεῖρα αὐτοῦ ἐπὶ βορρᾶν καὶ ἀπολεῖ τὸν Ἀσσύριον καὶ θήσει τὴν Νινευη εἰς
  ἀφανισµὸν ἄνυδρον ὡς ἔρηµον· <span style="color:#b00e23">(14)</span> καὶ
  νεµήσονται ἐν µέσῳ αὐτῆς ποίµνια καὶ πάντα τὰ θηρία τῆς γῆς, καὶ χαµαιλέοντες
  καὶ ἐχῖνοι ἐν τοῖς φατνώµασιν αὐτῆς κοιτασθήσονται, καὶ θηρία φωνήσει ἐν τοῖς
  διορύγµασιν αὐτῆς, κόρακες ἐν τοῖς πυλῶσιν αὐτῆς, διότι κέδρος τὸ ἀνάστηµα
  αὐτῆς. <span style="color:#b00e23">(15)</span> αὕτη ἡ πόλις ἡ φαυλίστρια ἡ
  κατοικοῦσα ἐπ’ ἐλπίδι ἡ λέγουσα ἐν καρδίᾳ αὐτῆς Ἐγώ εἰµι, καὶ οὐκ ἔστιν µετ’
  ἐµὲ ἔτι. πῶς ἐγενήθη εἰς ἀφανισµόν, νοµὴ θηρίων· πᾶς ὁ διαπορευόµενος δι’
  αὐτῆς συριεῖ καὶ κινήσει τὰς χεῖρας αὐτοῦ.</p>

  <h3 id="zephaniah3">3</h3>

  <p><span style="color:#b00e23">(1)</span> Ὦ ἡ ἐπιφανὴς καὶ ἀπολελυτρωµένη, ἡ
  πόλις ἡ περιστερά· <span style="color:#b00e23">(2)</span> οὐκ εἰσήκουσεν
  φωνῆς, οὐκ ἐδέξατο παιδείαν, ἐπὶ τῷ κυρίῳ οὐκ ἐπεποίθει καὶ πρὸς τὸν θεὸν
  αὐτῆς οὐκ ἤγγισεν. <span style="color:#b00e23">(3)</span> οἱ ἄρχοντες αὐτῆς
  ἐν αὐτῇ ὡς λέοντες ὠρυόµενοι· οἱ κριταὶ αὐτῆς ὡς λύκοι τῆς Ἀραβίας, οὐχ
  ὑπελίποντο εἰς τὸ πρωί· <span style="color:#b00e23">(4)</span> οἱ προφῆται
  αὐτῆς πνευµατοφόροι, ἄνδρες καταφρονηταί· οἱ ἱερεῖς αὐτῆς βεβηλοῦσιν τὰ ἅγια
  καὶ ἀσεβοῦσιν νόµον. <span style="color:#b00e23">(5)</span> ὁ δὲ κύριος
  δίκαιος ἐν µέσῳ αὐτῆς καὶ οὐ µὴ ποιήσῃ ἄδικον· πρωὶ πρωὶ δώσει κρίµα αὐτοῦ
  εἰς φῶς καὶ οὐκ ἀπεκρύβη καὶ οὐκ ἔγνω ἀδικίαν ἐν ἀπαιτήσει καὶ οὐκ εἰς νεῖκος
  ἀδικίαν. <span style="color:#b00e23">(6)</span> ἐν διαφθορᾷ κατέσπασα
  ὑπερηφάνους, ἠφανίσθησαν γωνίαι αὐτῶν· ἐξερηµώσω τὰς ὁδοὺς αὐτῶν τὸ παράπαν
  τοῦ µὴ διοδεύειν· ἐξέλιπον αἱ πόλεις αὐτῶν παρὰ τὸ µηδένα ὑπάρχειν µηδὲ
  κατοικεῖν. <span style="color:#b00e23">(7)</span> εἶπα Πλὴν φοβεῖσθέ µε καὶ
  δέξασθε παιδείαν, καὶ οὐ µὴ ἐξολεθρευθῆτε ἐξ ὀφθαλµῶν αὐτῆς, πάντα ὅσα
  ἐξεδίκησα ἐπ’ αὐτήν· ἑτοιµάζου ὄρθρισον, διέφθαρται πᾶσα ἡ ἐπιφυλλὶς αὐτῶν.
  <span style="color:#b00e23">(8)</span> Διὰ τοῦτο ὑπόµεινόν µε, λέγει κύριος,
  εἰς ἡµέραν ἀναστάσεώς µου εἰς µαρτύριον· διότι τὸ κρίµα µου εἰς συναγωγὰς
  ἐθνῶν τοῦ εἰσδέξασθαι βασιλεῖς τοῦ ἐκχέαι ἐπ’ αὐτοὺς πᾶσαν ὀργὴν θυµοῦ µου·
  διότι ἐν πυρὶ ζήλους µου καταναλωθήσεται πᾶσα ἡ γῆ. <span style=
  "color:#b00e23">(9)</span> ὅτι τότε µεταστρέψω ἐπὶ λαοὺς γλῶσσαν εἰς γενεὰν
  αὐτῆς τοῦ ἐπικαλεῖσθαι πάντας τὸ ὄνοµα κυρίου τοῦ δουλεύειν αὐτῷ ὑπὸ ζυγὸν
  ἕνα. <span style="color:#b00e23">(10)</span> ἐκ περάτων ποταµῶν Αἰθιοπίας
  οἴσουσιν θυσίας µοι. <span style="color:#b00e23">(11)</span> ἐν τῇ ἡµέρᾳ
  ἐκείνῃ οὐ µὴ καταισχυνθῇς ἐκ πάντων τῶν ἐπιτηδευµάτων σου, ὧν ἠσέβησας εἰς
  ἐµέ· ὅτι τότε περιελῶ ἀπὸ σοῦ τὰ φαυλίσµατα τῆς ὕβρεώς σου, καὶ οὐκέτι µὴ
  προσθῇς τοῦ µεγαλαυχῆσαι ἐπὶ τὸ ὄρος τὸ ἅγιόν µου. <span style=
  "color:#b00e23">(12)</span> καὶ ὑπολείψοµαι ἐν σοὶ λαὸν πραῢν καὶ ταπεινόν,
  καὶ εὐλαβηθήσονται ἀπὸ τοῦ ὀνόµατος κυρίου <span style=
  "color:#b00e23">(13)</span> οἱ κατάλοιποι τοῦ Ισραηλ καὶ οὐ ποιήσουσιν
  ἀδικίαν καὶ οὐ λαλήσουσιν µάταια, καὶ οὐ µὴ εὑρεθῇ ἐν τῷ στόµατι αὐτῶν γλῶσσα
  δολία, διότι αὐτοὶ νεµήσονται καὶ κοιτασθήσονται, καὶ οὐκ ἔσται ὁ ἐκφοβῶν
  αὐτούς. <span style="color:#b00e23">(14)</span> Χαῖρε σφόδρα, θύγατερ Σιων,
  κήρυσσε, θύγατερ Ιερουσαληµ· εὐφραίνου καὶ κατατέρπου ἐξ ὅλης τῆς καρδίας
  σου, θύγατερ Ιερουσαληµ. <span style="color:#b00e23">(15)</span> περιεῖλεν
  κύριος τὰ ἀδικήµατά σου, λελύτρωταί σε ἐκ χειρὸς ἐχθρῶν σου· βασιλεὺς Ισραηλ
  κύριος ἐν µέσῳ σου, οὐκ ὄψῃ κακὰ οὐκέτι. <span style=
  "color:#b00e23">(16)</span> ἐν τῷ καιρῷ ἐκείνῳ ἐρεῖ κύριος τῇ Ιερουσαληµ
  Θάρσει, Σιων, µὴ παρείσθωσαν αἱ χεῖρές σου· <span style=
  "color:#b00e23">(17)</span> κύριος ὁ θεός σου ἐν σοί, δυνατὸς σώσει σε,
  ἐπάξει ἐπὶ σὲ εὐφροσύνην καὶ καινιεῖ σε ἐν τῇ ἀγαπήσει αὐτοῦ καὶ
  εὐφρανθήσεται ἐπὶ σὲ ἐν τέρψει ὡς ἐν ἡµέρᾳ ἑορτῆς. <span style=
  "color:#b00e23">(18)</span> καὶ συνάξω τοὺς συντετριµµένους· οὐαί, τίς ἔλαβεν
  ἐπ’ αὐτὴν ὀνειδισµόν; <span style="color:#b00e23">(19)</span> ἰδοὺ ἐγὼ ποιῶ
  ἐν σοὶ ἕνεκεν σοῦ ἐν τῷ καιρῷ ἐκείνῳ, λέγει κύριος, καὶ σώσω τὴν
  ἐκπεπιεσµένην καὶ τὴν ἀπωσµένην· εἰσδέξοµαι καὶ θήσοµαι αὐτοὺς εἰς καύχηµα
  καὶ ὀνοµαστοὺς ἐν πάσῃ τῇ γῇ. <span style="color:#b00e23">(20)</span> καὶ
  καταισχυνθήσονται ἐν τῷ καιρῷ ἐκείνῳ, ὅταν καλῶς ὑµῖν ποιήσω, καὶ ἐν τῷ
  καιρῷ, ὅταν εἰσδέξωµαι ὑµᾶς· διότι δώσω ὑµᾶς ὀνοµαστοὺς καὶ εἰς καύχηµα ἐν
  πᾶσιν τοῖς λαοῖς τῆς γῆς. ἐν τῷ ἐπιστρέφειν µε τὴν αἰχµαλωσίαν ὑµῶν ἐνώπιον
  ὑµῶν, λέγει κύριος.</p>
</body>
</html>
