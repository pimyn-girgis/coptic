<!DOCTYPE html>
<html>
<head>
  <title>Ezekiel</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="ezekiel">Ezekiel</h2><a href="#ezekiel1">1</a> <a href=
  "#ezekiel2">2</a> <a href="#ezekiel3">3</a> <a href="#ezekiel4">4</a>
  <a href="#ezekiel5">5</a> <a href="#ezekiel6">6</a> <a href="#ezekiel7">7</a>
  <a href="#ezekiel8">8</a> <a href="#ezekiel9">9</a> <a href=
  "#ezekiel10">10</a> <a href="#ezekiel11">11</a> <a href="#ezekiel12">12</a>
  <a href="#ezekiel13">13</a> <a href="#ezekiel14">14</a> <a href=
  "#ezekiel15">15</a> <a href="#ezekiel16">16</a> <a href="#ezekiel17">17</a>
  <a href="#ezekiel18">18</a> <a href="#ezekiel19">19</a> <a href=
  "#ezekiel20">20</a> <a href="#ezekiel21">21</a> <a href="#ezekiel22">22</a>
  <a href="#ezekiel23">23</a> <a href="#ezekiel24">24</a> <a href=
  "#ezekiel25">25</a> <a href="#ezekiel26">26</a> <a href="#ezekiel27">27</a>
  <a href="#ezekiel28">28</a> <a href="#ezekiel29">29</a> <a href=
  "#ezekiel30">30</a> <a href="#ezekiel31">31</a> <a href="#ezekiel32">32</a>
  <a href="#ezekiel33">33</a> <a href="#ezekiel34">34</a> <a href=
  "#ezekiel35">35</a> <a href="#ezekiel36">36</a> <a href="#ezekiel37">37</a>
  <a href="#ezekiel38">38</a> <a href="#ezekiel39">39</a> <a href=
  "#ezekiel40">40</a> <a href="#ezekiel41">41</a> <a href="#ezekiel42">42</a>
  <a href="#ezekiel43">43</a> <a href="#ezekiel44">44</a> <a href=
  "#ezekiel45">45</a> <a href="#ezekiel46">46</a> <a href="#ezekiel47">47</a>
  <a href="#ezekiel48">48</a>
  <h3 id="ezekiel1">1</h3><span style="color:#b00e23">(1)</span> Καὶ ἐγένετο ἐν
  τῷ τριακοστῷ ἔτει ἐν τῷ τετάρτῳ µηνὶ πέµπτῃ τοῦ µηνὸς καὶ ἐγὼ ἤµην ἐν µέσῳ
  τῆς αἰχµαλωσίας ἐπὶ τοῦ ποταµοῦ τοῦ Χοβαρ, καὶ ἠνοίχθησαν οἱ οὐρανοί, καὶ
  εἶδον ὁράσεις θεοῦ· <span style="color:#b00e23">(2)</span> πέµπτῃ τοῦ µηνός
  (τοῦτο τὸ ἔτος τὸ πέµπτον τῆς αἰχµαλωσίας τοῦ βασιλέως Ιωακιµ) <span style=
  "color:#b00e23">(3)</span> καὶ ἐγένετο λόγος κυρίου πρὸς Ιεζεκιηλ υἱὸν Βουζι
  τὸν ἱερέα ἐν γῇ Χαλδαίων ἐπὶ τοῦ ποταµοῦ τοῦ Χοβαρ· καὶ ἐγένετο ἐπ’ ἐµὲ χεὶρ
  κυρίου, <span style="color:#b00e23">(4)</span> καὶ εἶδον καὶ ἰδοὺ πνεῦµα
  ἐξαῖρον ἤρχετο ἀπὸ βορρᾶ, καὶ νεφέλη µεγάλη ἐν αὐτῷ, καὶ φέγγος κύκλῳ αὐτοῦ
  καὶ πῦρ ἐξαστράπτον, καὶ ἐν τῷ µέσῳ αὐτοῦ ὡς ὅρασις ἠλέκτρου ἐν µέσῳ τοῦ
  πυρὸς καὶ φέγγος ἐν αὐτῷ. <span style="color:#b00e23">(5)</span> καὶ ἐν τῷ
  µέσῳ ὡς ὁµοίωµα τεσσάρων ζῴων· καὶ αὕτη ἡ ὅρασις αὐτῶν· ὁµοίωµα ἀνθρώπου ἐπ’
  αὐτοῖς, <span style="color:#b00e23">(6)</span> καὶ τέσσαρα πρόσωπα τῷ ἑνί,
  καὶ τέσσαρες πτέρυγες τῷ ἑνί. <span style="color:#b00e23">(7)</span> καὶ τὰ
  σκέλη αὐτῶν ὀρθά, καὶ πτερωτοὶ οἱ πόδες αὐτῶν, καὶ σπινθῆρες ὡς ἐξαστράπτων
  χαλκός, καὶ ἐλαφραὶ αἱ πτέρυγες αὐτῶν. <span style="color:#b00e23">(8)</span>
  καὶ χεὶρ ἀνθρώπου ὑποκάτωθεν τῶν πτερύγων αὐτῶν ἐπὶ τὰ τέσσαρα µέρη αὐτῶν·
  καὶ τὰ πρόσωπα αὐτῶν τῶν τεσσάρων <span style="color:#b00e23">(9)</span> οὐκ
  ἐπεστρέφοντο ἐν τῷ βαδίζειν αὐτά, ἕκαστον κατέναντι τοῦ προσώπου αὐτῶν
  ἐπορεύοντο. <span style="color:#b00e23">(10)</span> καὶ ὁµοίωσις τῶν προσώπων
  αὐτῶν· πρόσωπον ἀνθρώπου καὶ πρόσωπον λέοντος ἐκ δεξιῶν τοῖς τέσσαρσιν καὶ
  πρόσωπον µόσχου ἐξ ἀριστερῶν τοῖς τέσσαρσιν καὶ πρόσωπον ἀετοῦ τοῖς
  τέσσαρσιν. <span style="color:#b00e23">(11)</span> καὶ αἱ πτέρυγες αὐτῶν
  ἐκτεταµέναι ἄνωθεν τοῖς τέσσαρσιν, ἑκατέρῳ δύο συνεζευγµέναι πρὸς ἀλλήλας,
  καὶ δύο ἐπεκάλυπτον ἐπάνω τοῦ σώµατος αὐτῶν. <span style=
  "color:#b00e23">(12)</span> καὶ ἑκάτερον κατὰ πρόσωπον αὐτοῦ ἐπορεύετο· οὗ ἂν
  ἦν τὸ πνεῦµα πορευόµενον, ἐπορεύοντο καὶ οὐκ ἐπέστρεφον. <span style=
  "color:#b00e23">(13)</span> καὶ ἐν µέσῳ τῶν ζῴων ὅρασις ὡς ἀνθράκων πυρὸς
  καιοµένων, ὡς ὄψις λαµπάδων συστρεφοµένων ἀνὰ µέσον τῶν ζῴων καὶ φέγγος τοῦ
  πυρός, καὶ ἐκ τοῦ πυρὸς ἐξεπορεύετο ἀστραπή. <span style=
  "color:#b00e23">(14)</span> <span style="color:#b00e23">(15)</span> καὶ εἶδον
  καὶ ἰδοὺ τροχὸς εἷς ἐπὶ τῆς γῆς ἐχόµενος τῶν ζῴων τοῖς τέσσαρσιν·
  <span style="color:#b00e23">(16)</span> καὶ τὸ εἶδος τῶν τροχῶν ὡς εἶδος
  θαρσις, καὶ ὁµοίωµα ἓν τοῖς τέσσαρσιν, καὶ τὸ ἔργον αὐτῶν ἦν καθὼς ἂν εἴη
  τροχὸς ἐν τροχῷ. <span style="color:#b00e23">(17)</span> ἐπὶ τὰ τέσσαρα µέρη
  αὐτῶν ἐπορεύοντο, οὐκ ἐπέστρεφον ἐν τῷ πορεύεσθαι αὐτὰ <span style=
  "color:#b00e23">(18)</span> οὐδ’ οἱ νῶτοι αὐτῶν, καὶ ὕψος ἦν αὐτοῖς· καὶ
  εἶδον αὐτά, καὶ οἱ νῶτοι αὐτῶν πλήρεις ὀφθαλµῶν κυκλόθεν τοῖς τέσσαρσιν.
  <span style="color:#b00e23">(19)</span> καὶ ἐν τῷ πορεύεσθαι τὰ ζῷα
  ἐπορεύοντο οἱ τροχοὶ ἐχόµενοι αὐτῶν, καὶ ἐν τῷ ἐξαίρειν τὰ ζῷα ἀπὸ τῆς γῆς
  ἐξῄροντο οἱ τροχοί. <span style="color:#b00e23">(20)</span> οὗ ἂν ἦν ἡ
  νεφέλη, ἐκεῖ τὸ πνεῦµα τοῦ πορεύεσθαι· ἐπορεύοντο τὰ ζῷα καὶ οἱ τροχοὶ καὶ
  ἐξῄροντο σὺν αὐτοῖς, διότι πνεῦµα ζωῆς ἦν ἐν τοῖς τροχοῖς. <span style=
  "color:#b00e23">(21)</span> ἐν τῷ πορεύεσθαι αὐτὰ ἐπορεύοντο καὶ ἐν τῷ
  ἑστάναι αὐτὰ εἱστήκεισαν καὶ ἐν τῷ ἐξαίρειν αὐτὰ ἀπὸ τῆς γῆς ἐξῄροντο σὺν
  αὐτοῖς, ὅτι πνεῦµα ζωῆς ἦν ἐν τοῖς τροχοῖς. <span style=
  "color:#b00e23">(22)</span> καὶ ὁµοίωµα ὑπὲρ κεφαλῆς αὐτοῖς τῶν ζῴων ὡσεὶ
  στερέωµα ὡς ὅρασις κρυστάλλου ἐκτεταµένον ἐπὶ τῶν πτερύγων αὐτῶν ἐπάνωθεν·
  <span style="color:#b00e23">(23)</span> καὶ ὑποκάτω τοῦ στερεώµατος αἱ
  πτέρυγες αὐτῶν ἐκτεταµέναι, πτερυσσόµεναι ἑτέρα τῇ ἑτέρᾳ, ἑκάστῳ δύο
  συνεζευγµέναι ἐπικαλύπτουσαι τὰ σώµατα αὐτῶν. <span style=
  "color:#b00e23">(24)</span> καὶ ἤκουον τὴν φωνὴν τῶν πτερύγων αὐτῶν ἐν τῷ
  πορεύεσθαι αὐτὰ ὡς φωνὴν ὕδατος πολλοῦ· καὶ ἐν τῷ ἑστάναι αὐτὰ κατέπαυον αἱ
  πτέρυγες αὐτῶν. <span style="color:#b00e23">(25)</span> καὶ ἰδοὺ φωνὴ
  ὑπεράνωθεν τοῦ στερεώµατος τοῦ ὄντος ὑπὲρ κεφαλῆς αὐτῶν. <span style=
  "color:#b00e23">(26)</span> ὡς ὅρασις λίθου σαπφείρου ὁµοίωµα θρόνου ἐπ’
  αὐτοῦ, καὶ ἐπὶ τοῦ ὁµοιώµατος τοῦ θρόνου ὁµοίωµα ὡς εἶδος ἀνθρώπου ἄνωθεν.
  <span style="color:#b00e23">(27)</span> καὶ εἶδον ὡς ὄψιν ἠλέκτρου ἀπὸ
  ὁράσεως ὀσφύος καὶ ἐπάνω, καὶ ἀπὸ ὁράσεως ὀσφύος καὶ ἕως κάτω εἶδον ὡς ὅρασιν
  πυρὸς καὶ τὸ φέγγος αὐτοῦ κύκλῳ. <span style="color:#b00e23">(28)</span> ὡς
  ὅρασις τόξου, ὅταν ᾖ ἐν τῇ νεφέλῃ ἐν ἡµέρᾳ ὑετοῦ, οὕτως ἡ στάσις τοῦ φέγγους
  κυκλόθεν. αὕτη ἡ ὅρασις ὁµοιώµατος δόξης κυρίου· καὶ εἶδον καὶ πίπτω ἐπὶ
  πρόσωπόν µου καὶ ἤκουσα φωνὴν λαλοῦντος.
  <h3 id="ezekiel2">2</h3><span style="color:#b00e23">(1)</span> Καὶ εἶπεν πρός
  µε Υἱὲ ἀνθρώπου, στῆθι ἐπὶ τοὺς πόδας σου, καὶ λαλήσω πρὸς σέ. <span style=
  "color:#b00e23">(2)</span> καὶ ἦλθεν ἐπ’ ἐµὲ πνεῦµα καὶ ἀνέλαβέν µε καὶ
  ἐξῆρέν µε καὶ ἔστησέν µε ἐπὶ τοὺς πόδας µου, καὶ ἤκουον αὐτοῦ λαλοῦντος πρός
  µε, <span style="color:#b00e23">(3)</span> καὶ εἶπεν πρός µε Υἱὲ ἀνθρώπου,
  ἐξαποστέλλω ἐγώ σε πρὸς τὸν οἶκον τοῦ Ισραηλ τοὺς παραπικραίνοντάς µε,
  οἵτινες παρεπίκρανάν µε αὐτοὶ καὶ οἱ πατέρες αὐτῶν ἕως τῆς σήµερον ἡµέρας,
  <span style="color:#b00e23">(4)</span> καὶ ἐρεῖς πρὸς αὐτούς Τάδε λέγει
  κύριος <span style="color:#b00e23">(5)</span> Ἐὰν ἄρα ἀκούσωσιν ἢ πτοηθῶσιν —
  διότι οἶκος παραπικραίνων ἐστίν —, καὶ γνώσονται ὅτι προφήτης εἶ σὺ ἐν µέσῳ
  αὐτῶν. <span style="color:#b00e23">(6)</span> καὶ σύ, υἱὲ ἀνθρώπου, µὴ
  φοβηθῇς αὐτοὺς µηδὲ ἐκστῇς ἀπὸ προσώπου αὐτῶν, διότι παροιστρήσουσι καὶ
  ἐπισυστήσονται ἐπὶ σὲ κύκλῳ, καὶ ἐν µέσῳ σκορπίων σὺ κατοικεῖς· τοὺς λόγους
  αὐτῶν µὴ φοβηθῇς καὶ ἀπὸ προσώπου αὐτῶν µὴ ἐκστῇς, διότι οἶκος παραπικραίνων
  ἐστίν. <span style="color:#b00e23">(7)</span> καὶ λαλήσεις τοὺς λόγους µου
  πρὸς αὐτούς, ἐὰν ἄρα ἀκούσωσιν ἢ πτοηθῶσιν, διότι οἶκος παραπικραίνων ἐστίν.
  <span style="color:#b00e23">(8)</span> καὶ σύ, υἱὲ ἀνθρώπου, ἄκουε τοῦ
  λαλοῦντος πρὸς σέ, µὴ γίνου παραπικραίνων καθὼς ὁ οἶκος ὁ παραπικραίνων· χάνε
  τὸ στόµα σου καὶ φάγε ἃ ἐγὼ δίδωµί σοι. <span style=
  "color:#b00e23">(9)</span> καὶ εἶδον καὶ ἰδοὺ χεὶρ ἐκτεταµένη πρός µε, καὶ ἐν
  αὐτῇ κεφαλὶς βιβλίου· <span style="color:#b00e23">(10)</span> καὶ ἀνείλησεν
  αὐτὴν ἐνώπιον ἐµοῦ, καὶ ἐν αὐτῇ γεγραµµένα ἦν τὰ ὄπισθεν καὶ τὰ ἔµπροσθεν,
  καὶ ἐγέγραπτο εἰς αὐτὴν θρῆνος καὶ µέλος καὶ οὐαί.
  <h3 id="ezekiel3">3</h3><span style="color:#b00e23">(1)</span> καὶ εἶπεν πρός
  µε Υἱὲ ἀνθρώπου, κατάφαγε τὴν κεφαλίδα ταύτην καὶ πορεύθητι καὶ λάλησον τοῖς
  υἱοῖς Ισραηλ. <span style="color:#b00e23">(2)</span> καὶ διήνοιξα τὸ στόµα
  µου, καὶ ἐψώµισέν µε τὴν κεφαλίδα. <span style="color:#b00e23">(3)</span> καὶ
  εἶπεν πρός µε Υἱὲ ἀνθρώπου, τὸ στόµα σου φάγεται, καὶ ἡ κοιλία σου
  πλησθήσεται τῆς κεφαλίδος ταύτης τῆς δεδοµένης εἰς σέ. καὶ ἔφαγον αὐτήν, καὶ
  ἐγένετο ἐν τῷ στόµατί µου ὡς µέλι γλυκάζον. <span style=
  "color:#b00e23">(4)</span> καὶ εἶπεν πρός µε Υἱὲ ἀνθρώπου, βάδιζε εἴσελθε
  πρὸς τὸν οἶκον τοῦ Ισραηλ καὶ λάλησον τοὺς λόγους µου πρὸς αὐτούς·
  <span style="color:#b00e23">(5)</span> διότι οὐ πρὸς λαὸν βαθύχειλον καὶ
  βαρύγλωσσον σὺ ἐξαποστέλλῃ πρὸς τὸν οἶκον τοῦ Ισραηλ <span style=
  "color:#b00e23">(6)</span> οὐδὲ πρὸς λαοὺς πολλοὺς ἀλλοφώνους ἢ ἀλλογλώσσους
  οὐδὲ στιβαροὺς τῇ γλώσσῃ ὄντας, ὧν οὐκ ἀκούσῃ τοὺς λόγους αὐτῶν· καὶ εἰ πρὸς
  τοιούτους ἐξαπέστειλά σε, οὗτοι ἂν εἰσήκουσάν σου. <span style=
  "color:#b00e23">(7)</span> ὁ δὲ οἶκος τοῦ Ισραηλ οὐ µὴ θελήσωσιν εἰσακοῦσαί
  σου, διότι οὐ βούλονται εἰσακούειν µου· ὅτι πᾶς ὁ οἶκος Ισραηλ φιλόνεικοί
  εἰσιν καὶ σκληροκάρδιοι. <span style="color:#b00e23">(8)</span> καὶ ἰδοὺ
  δέδωκα τὸ πρόσωπόν σου δυνατὸν κατέναντι τῶν προσώπων αὐτῶν καὶ τὸ νεῖκός σου
  κατισχύσω κατέναντι τοῦ νείκους αὐτῶν, <span style="color:#b00e23">(9)</span>
  καὶ ἔσται διὰ παντὸς κραταιότερον πέτρας· µὴ φοβηθῇς ἀπ’ αὐτῶν µηδὲ πτοηθῇς
  ἀπὸ προσώπου αὐτῶν, διότι οἶκος παραπικραίνων ἐστίν. <span style=
  "color:#b00e23">(10)</span> καὶ εἶπεν πρός µε Υἱὲ ἀνθρώπου, πάντας τοὺς
  λόγους, οὓς λελάληκα µετὰ σοῦ, λαβὲ εἰς τὴν καρδίαν σου καὶ τοῖς ὠσίν σου
  ἄκουε <span style="color:#b00e23">(11)</span> καὶ βάδιζε εἴσελθε εἰς τὴν
  αἰχµαλωσίαν πρὸς τοὺς υἱοὺς τοῦ λαοῦ σου καὶ λαλήσεις πρὸς αὐτοὺς καὶ ἐρεῖς
  πρὸς αὐτούς Τάδε λέγει κύριος, ἐὰν ἄρα ἀκούσωσιν, ἐὰν ἄρα ἐνδῶσιν.
  <span style="color:#b00e23">(12)</span> καὶ ἀνέλαβέν µε πνεῦµα, καὶ ἤκουσα
  κατόπισθέν µου φωνὴν σεισµοῦ µεγάλου Εὐλογηµένη ἡ δόξα κυρίου ἐκ τοῦ τόπου
  αὐτοῦ. <span style="color:#b00e23">(13)</span> καὶ εἶδον φωνὴν πτερύγων τῶν
  ζῴων πτερυσσοµένων ἑτέρα πρὸς τὴν ἑτέραν, καὶ φωνὴ τῶν τροχῶν ἐχοµένη αὐτῶν
  καὶ φωνὴ τοῦ σεισµοῦ. <span style="color:#b00e23">(14)</span> καὶ τὸ πνεῦµα
  ἐξῆρέν µε καὶ ἀνέλαβέν µε, καὶ ἐπορεύθην ἐν ὁρµῇ τοῦ πνεύµατός µου, καὶ χεὶρ
  κυρίου ἐγένετο ἐπ’ ἐµὲ κραταιά. <span style="color:#b00e23">(15)</span> καὶ
  εἰσῆλθον εἰς τὴν αἰχµαλωσίαν µετέωρος καὶ περιῆλθον τοὺς κατοικοῦντας ἐπὶ τοῦ
  ποταµοῦ τοῦ Χοβαρ τοὺς ὄντας ἐκεῖ καὶ ἐκάθισα ἐκεῖ ἑπτὰ ἡµέρας ἀναστρεφόµενος
  ἐν µέσῳ αὐτῶν. <span style="color:#b00e23">(16)</span> Καὶ ἐγένετο µετὰ τὰς
  ἑπτὰ ἡµέρας λόγος κυρίου πρός µε λέγων <span style=
  "color:#b00e23">(17)</span> Υἱὲ ἀνθρώπου, σκοπὸν δέδωκά σε τῷ οἴκῳ Ισραηλ,
  καὶ ἀκούσῃ ἐκ στόµατός µου λόγον καὶ διαπειλήσῃ αὐτοῖς παρ’ ἐµοῦ.
  <span style="color:#b00e23">(18)</span> ἐν τῷ λέγειν µε τῷ ἀνόµῳ Θανάτῳ
  θανατωθήσῃ, καὶ οὐ διεστείλω αὐτῷ οὐδὲ ἐλάλησας τοῦ διαστείλασθαι τῷ ἀνόµῳ
  ἀποστρέψαι ἀπὸ τῶν ὁδῶν αὐτοῦ τοῦ ζῆσαι αὐτόν, ὁ ἄνοµος ἐκεῖνος τῇ ἀδικίᾳ
  αὐτοῦ ἀποθανεῖται, καὶ τὸ αἷµα αὐτοῦ ἐκ χειρός σου ἐκζητήσω. <span style=
  "color:#b00e23">(19)</span> καὶ σὺ ἐὰν διαστείλῃ τῷ ἀνόµῳ, καὶ µὴ ἀποστρέψῃ
  ἀπὸ τῆς ἀνοµίας αὐτοῦ καὶ τῆς ὁδοῦ αὐτοῦ, ὁ ἄνοµος ἐκεῖνος ἐν τῇ ἀδικίᾳ αὐτοῦ
  ἀποθανεῖται, καὶ σὺ τὴν ψυχήν σου ῥύσῃ. <span style=
  "color:#b00e23">(20)</span> καὶ ἐν τῷ ἀποστρέφειν δίκαιον ἀπὸ τῶν δικαιοσυνῶν
  αὐτοῦ καὶ ποιήσῃ παράπτωµα καὶ δώσω τὴν βάσανον εἰς πρόσωπον αὐτοῦ, αὐτὸς
  ἀποθανεῖται, ὅτι οὐ διεστείλω αὐτῷ, καὶ ἐν ταῖς ἁµαρτίαις αὐτοῦ ἀποθανεῖται,
  διότι οὐ µὴ µνησθῶσιν αἱ δικαιοσύναι αὐτοῦ, ἃς ἐποίησεν, καὶ τὸ αἷµα αὐτοῦ ἐκ
  τῆς χειρός σου ἐκζητήσω. <span style="color:#b00e23">(21)</span> σὺ δὲ ἐὰν
  διαστείλῃ τῷ δικαίῳ τοῦ µὴ ἁµαρτεῖν, καὶ αὐτὸς µὴ ἁµάρτῃ, ὁ δίκαιος ζωῇ
  ζήσεται, ὅτι διεστείλω αὐτῷ, καὶ σὺ τὴν σεαυτοῦ ψυχὴν ῥύσῃ. <span style=
  "color:#b00e23">(22)</span> Καὶ ἐγένετο ἐπ’ ἐµὲ χεὶρ κυρίου, καὶ εἶπεν πρός
  µε Ἀνάστηθι καὶ ἔξελθε εἰς τὸ πεδίον, καὶ ἐκεῖ λαληθήσεται πρὸς σέ.
  <span style="color:#b00e23">(23)</span> καὶ ἀνέστην καὶ ἐξῆλθον εἰς τὸ
  πεδίον, καὶ ἰδοὺ ἐκεῖ δόξα κυρίου εἱστήκει καθὼς ἡ ὅρασις καὶ καθὼς ἡ δόξα,
  ἣν εἶδον ἐπὶ τοῦ ποταµοῦ τοῦ Χοβαρ, καὶ πίπτω ἐπὶ πρόσωπόν µου. <span style=
  "color:#b00e23">(24)</span> καὶ ἦλθεν ἐπ’ ἐµὲ πνεῦµα καὶ ἔστησέν µε ἐπὶ πόδας
  µου, καὶ ἐλάλησεν πρός µε καὶ εἶπέν µοι Εἴσελθε καὶ ἐγκλείσθητι ἐν µέσῳ τοῦ
  οἴκου σου. <span style="color:#b00e23">(25)</span> καὶ σύ, υἱὲ ἀνθρώπου, ἰδοὺ
  δέδονται ἐπὶ σὲ δεσµοί, καὶ δήσουσίν σε ἐν αὐτοῖς, καὶ οὐ µὴ ἐξέλθῃς ἐκ µέσου
  αὐτῶν. <span style="color:#b00e23">(26)</span> καὶ τὴν γλῶσσάν σου συνδήσω,
  καὶ ἀποκωφωθήσῃ καὶ οὐκ ἔσῃ αὐτοῖς εἰς ἄνδρα ἐλέγχοντα, διότι οἶκος
  παραπικραίνων ἐστίν. <span style="color:#b00e23">(27)</span> καὶ ἐν τῷ λαλεῖν
  µε πρὸς σὲ ἀνοίξω τὸ στόµα σου, καὶ ἐρεῖς πρὸς αὐτούς Τάδε λέγει κύριος Ὁ
  ἀκούων ἀκουέτω, καὶ ὁ ἀπειθῶν ἀπειθείτω, διότι οἶκος παραπικραίνων ἐστίν.
  <h3 id="ezekiel4">4</h3><span style="color:#b00e23">(1)</span> Καὶ σύ, υἱὲ
  ἀνθρώπου, λαβὲ σεαυτῷ πλίνθον καὶ θήσεις αὐτὴν πρὸ προσώπου σου καὶ
  διαγράψεις ἐπ’ αὐτὴν πόλιν τὴν Ιερουσαληµ <span style=
  "color:#b00e23">(2)</span> καὶ δώσεις ἐπ’ αὐτὴν περιοχὴν καὶ οἰκοδοµήσεις ἐπ’
  αὐτὴν προµαχῶνας καὶ περιβαλεῖς ἐπ’ αὐτὴν χάρακα καὶ δώσεις ἐπ’ αὐτὴν
  παρεµβολὰς καὶ τάξεις τὰς βελοστάσεις κύκλῳ· <span style=
  "color:#b00e23">(3)</span> καὶ σὺ λαβὲ σεαυτῷ τήγανον σιδηροῦν καὶ θήσεις
  αὐτὸ τοῖχον σιδηροῦν ἀνὰ µέσον σοῦ καὶ ἀνὰ µέσον τῆς πόλεως καὶ ἑτοιµάσεις τὸ
  πρόσωπόν σου ἐπ’ αὐτήν, καὶ ἔσται ἐν συγκλεισµῷ, καὶ συγκλείσεις αὐτήν·
  σηµεῖόν ἐστιν τοῦτο τοῖς υἱοῖς Ισραηλ. — <span style=
  "color:#b00e23">(4)</span> καὶ σὺ κοιµηθήσῃ ἐπὶ τὸ πλευρόν σου τὸ ἀριστερὸν
  καὶ θήσεις τὰς ἀδικίας τοῦ οἴκου Ισραηλ ἐπ’ αὐτοῦ κατὰ ἀριθµὸν τῶν ἡµερῶν
  πεντήκοντα καὶ ἑκατόν, ἃς κοιµηθήσῃ ἐπ’ αὐτοῦ, καὶ λήµψῃ τὰς ἀδικίας αὐτῶν.
  <span style="color:#b00e23">(5)</span> καὶ ἐγὼ δέδωκά σοι τὰς δύο ἀδικίας
  αὐτῶν εἰς ἀριθµὸν ἡµερῶν ἐνενήκοντα καὶ ἑκατὸν ἡµέρας. καὶ λήµψῃ τὰς ἀδικίας
  τοῦ οἴκου Ισραηλ <span style="color:#b00e23">(6)</span> καὶ συντελέσεις ταῦτα
  πάντα· καὶ κοιµηθήσῃ ἐπὶ τὸ πλευρόν σου τὸ δεξιὸν καὶ λήµψῃ τὰς ἀδικίας τοῦ
  οἴκου Ιουδα τεσσαράκοντα ἡµέρας. ἡµέραν εἰς ἐνιαυτὸν τέθεικά σοι.
  <span style="color:#b00e23">(7)</span> καὶ εἰς τὸν συγκλεισµὸν Ιερουσαληµ
  ἑτοιµάσεις τὸ πρόσωπόν σου καὶ τὸν βραχίονά σου στερεώσεις καὶ προφητεύσεις
  ἐπ’ αὐτήν. <span style="color:#b00e23">(8)</span> καὶ ἐγὼ ἰδοὺ δέδωκα ἐπὶ σὲ
  δεσµούς, καὶ µὴ στραφῇς ἀπὸ τοῦ πλευροῦ σου ἐπὶ τὸ πλευρόν σου, ἕως οὗ
  συντελεσθῶσιν αἱ ἡµέραι τοῦ συγκλεισµοῦ σου. — <span style=
  "color:#b00e23">(9)</span> καὶ σὺ λαβὲ σεαυτῷ πυροὺς καὶ κριθὰς καὶ κύαµον
  καὶ φακὸν καὶ κέγχρον καὶ ὄλυραν καὶ ἐµβαλεῖς αὐτὰ εἰς ἄγγος ἓν ὀστράκινον
  καὶ ποιήσεις αὐτὰ σαυτῷ εἰς ἄρτους, καὶ κατ’ ἀριθµὸν τῶν ἡµερῶν, ἃς σὺ
  καθεύδεις ἐπὶ τοῦ πλευροῦ σου, ἐνενήκοντα καὶ ἑκατὸν ἡµέρας φάγεσαι αὐτά.
  <span style="color:#b00e23">(10)</span> καὶ τὸ βρῶµά σου, ὃ φάγεσαι, ἐν
  σταθµῷ εἴκοσι σίκλους τὴν ἡµέραν· ἀπὸ καιροῦ ἕως καιροῦ φάγεσαι αὐτά.
  <span style="color:#b00e23">(11)</span> καὶ ὕδωρ ἐν µέτρῳ πίεσαι τὸ ἕκτον τοῦ
  ιν· ἀπὸ καιροῦ ἕως καιροῦ πίεσαι. <span style="color:#b00e23">(12)</span> καὶ
  ἐγκρυφίαν κρίθινον φάγεσαι αὐτά· ἐν βολβίτοις κόπρου ἀνθρωπίνης ἐγκρύψεις
  αὐτὰ κατ’ ὀφθαλµοὺς αὐτῶν <span style="color:#b00e23">(13)</span> καὶ ἐρεῖς
  Τάδε λέγει κύριος ὁ θεὸς τοῦ Ισραηλ Οὕτως φάγονται οἱ υἱοὶ Ισραηλ ἀκάθαρτα ἐν
  τοῖς ἔθνεσιν. <span style="color:#b00e23">(14)</span> καὶ εἶπα Μηδαµῶς, κύριε
  θεὲ τοῦ Ισραηλ· ἰδοὺ ἡ ψυχή µου οὐ µεµίανται ἐν ἀκαθαρσίᾳ, καὶ θνησιµαῖον καὶ
  θηριάλωτον οὐ βέβρωκα ἀπὸ γενέσεώς µου ἕως τοῦ νῦν, οὐδὲ εἰσελήλυθεν εἰς τὸ
  στόµα µου πᾶν κρέας ἕωλον. <span style="color:#b00e23">(15)</span> καὶ εἶπεν
  πρός µε Ἰδοὺ δέδωκά σοι βόλβιτα βοῶν ἀντὶ τῶν βολβίτων τῶν ἀνθρωπίνων, καὶ
  ποιήσεις τοὺς ἄρτους σου ἐπ’ αὐτῶν. <span style="color:#b00e23">(16)</span>
  καὶ εἶπεν πρός µε Υἱὲ ἀνθρώπου, ἰδοὺ ἐγὼ συντρίβω στήριγµα ἄρτου ἐν
  Ιερουσαληµ, καὶ φάγονται ἄρτον ἐν σταθµῷ καὶ ἐν ἐνδείᾳ καὶ ὕδωρ ἐν µέτρῳ καὶ
  ἐν ἀφανισµῷ πίονται, <span style="color:#b00e23">(17)</span> ὅπως ἐνδεεῖς
  γένωνται ἄρτου καὶ ὕδατος· καὶ ἀφανισθήσεται ἄνθρωπος καὶ ἀδελφὸς αὐτοῦ καὶ
  τακήσονται ἐν ταῖς ἀδικίαις αὐτῶν. —
  <h3 id="ezekiel5">5</h3><span style="color:#b00e23">(1)</span> καὶ σύ, υἱὲ
  ἀνθρώπου, λαβὲ σεαυτῷ ῥοµφαίαν ὀξεῖαν ὑπὲρ ξυρὸν κουρέως· κτήσῃ αὐτὴν σεαυτῷ
  καὶ ἐπάξεις αὐτὴν ἐπὶ τὴν κεφαλήν σου καὶ ἐπὶ τὸν πώγωνά σου. καὶ λήµψῃ ζυγὸν
  σταθµίων καὶ διαστήσεις αὐτούς· <span style="color:#b00e23">(2)</span> τὸ
  τέταρτον ἐν πυρὶ ἀνακαύσεις ἐν µέσῃ τῇ πόλει κατὰ τὴν πλήρωσιν τῶν ἡµερῶν τοῦ
  συγκλεισµοῦ· καὶ λήµψῃ τὸ τέταρτον καὶ κατακαύσεις αὐτὸ ἐν µέσῳ αὐτῆς· καὶ τὸ
  τέταρτον κατακόψεις ἐν ῥοµφαίᾳ κύκλῳ αὐτῆς· καὶ τὸ τέταρτον διασκορπίσεις τῷ
  πνεύµατι, καὶ µάχαιραν ἐκκενώσω ὀπίσω αὐτῶν. <span style=
  "color:#b00e23">(3)</span> καὶ λήµψῃ ἐκεῖθεν ὀλίγους ἐν ἀριθµῷ καὶ
  συµπεριλήµψῃ αὐτοὺς τῇ ἀναβολῇ σου. <span style="color:#b00e23">(4)</span>
  καὶ ἐκ τούτων λήµψῃ ἔτι καὶ ῥίψεις αὐτοὺς εἰς µέσον τοῦ πυρὸς καὶ κατακαύσεις
  αὐτοὺς ἐν πυρί· ἐξ αὐτῆς ἐξελεύσεται πῦρ. Καὶ ἐρεῖς παντὶ οἴκῳ Ισραηλ
  <span style="color:#b00e23">(5)</span> Τάδε λέγει κύριος Αὕτη ἡ Ιερουσαληµ ἐν
  µέσῳ τῶν ἐθνῶν τέθεικα αὐτὴν καὶ τὰς κύκλῳ αὐτῆς χώρας. <span style=
  "color:#b00e23">(6)</span> καὶ ἐρεῖς τὰ δικαιώµατά µου τῇ ἀνόµῳ ἐκ τῶν ἐθνῶν
  καὶ τὰ νόµιµά µου ἐκ τῶν χωρῶν τῶν κύκλῳ αὐτῆς, διότι τὰ δικαιώµατά µου
  ἀπώσαντο καὶ ἐν τοῖς νοµίµοις µου οὐκ ἐπορεύθησαν ἐν αὐτοῖς. <span style=
  "color:#b00e23">(7)</span> διὰ τοῦτο τάδε λέγει κύριος Ἀνθ’ ὧν ἡ ἀφορµὴ ὑµῶν
  ἐκ τῶν ἐθνῶν τῶν κύκλῳ ὑµῶν καὶ ἐν τοῖς νοµίµοις µου οὐκ ἐπορεύθητε καὶ τὰ
  δικαιώµατά µου οὐκ ἐποιήσατε, ἀλλ’ οὐδὲ κατὰ τὰ δικαιώµατα τῶν ἐθνῶν τῶν
  κύκλῳ ὑµῶν οὐ πεποιήκατε, <span style="color:#b00e23">(8)</span> διὰ τοῦτο
  τάδε λέγει κύριος Ἰδοὺ ἐγὼ ἐπὶ σὲ καὶ ποιήσω ἐν µέσῳ σου κρίµα ἐνώπιον τῶν
  ἐθνῶν <span style="color:#b00e23">(9)</span> καὶ ποιήσω ἐν σοὶ ἃ οὐ πεποίηκα
  καὶ ἃ οὐ ποιήσω ὅµοια αὐτοῖς ἔτι κατὰ πάντα τὰ βδελύγµατά σου. <span style=
  "color:#b00e23">(10)</span> διὰ τοῦτο πατέρες φάγονται τέκνα ἐν µέσῳ σου, καὶ
  τέκνα φάγονται πατέρας· καὶ ποιήσω ἐν σοὶ κρίµατα καὶ διασκορπιῶ πάντας τοὺς
  καταλοίπους σου εἰς πάντα ἄνεµον. <span style="color:#b00e23">(11)</span> διὰ
  τοῦτο Ζῶ ἐγώ, λέγει κύριος, εἰ µὴ ἀνθ’ ὧν τὰ ἅγιά µου ἐµίανας ἐν πᾶσιν τοῖς
  βδελύγµασίν σου, κἀγὼ ἀπώσοµαί σε, οὐ φείσεταί µου ὁ ὀφθαλµός, κἀγὼ οὐκ
  ἐλεήσω. <span style="color:#b00e23">(12)</span> τὸ τέταρτόν σου ἐν θανάτῳ
  ἀναλωθήσεται· καὶ τὸ τέταρτόν σου ἐν λιµῷ συντελεσθήσεται ἐν µέσῳ σου· καὶ τὸ
  τέταρτόν σου εἰς πάντα ἄνεµον σκορπιῶ αὐτούς· καὶ τὸ τέταρτόν σου ἐν ῥοµφαίᾳ
  πεσοῦνται κύκλῳ σου, καὶ µάχαιραν ἐκκενώσω ὀπίσω αὐτῶν. <span style=
  "color:#b00e23">(13)</span> καὶ συντελεσθήσεται ὁ θυµός µου καὶ ἡ ὀργή µου
  ἐπ’ αὐτούς, καὶ ἐπιγνώσῃ διότι ἐγὼ κύριος λελάληκα ἐν ζήλῳ µου ἐν τῷ
  συντελέσαι µε τὴν ὀργήν µου ἐπ’ αὐτούς. <span style=
  "color:#b00e23">(14)</span> καὶ θήσοµαί σε εἰς ἔρηµον καὶ τὰς θυγατέρας σου
  κύκλῳ σου ἐνώπιον παντὸς διοδεύοντος, <span style="color:#b00e23">(15)</span>
  καὶ ἔσῃ στενακτὴ καὶ δηλαϊστὴ ἐν τοῖς ἔθνεσιν τοῖς κύκλῳ σου ἐν τῷ ποιῆσαί µε
  ἐν σοὶ κρίµατα ἐν ἐκδικήσει θυµοῦ µου· ἐγὼ κύριος λελάληκα. <span style=
  "color:#b00e23">(16)</span> ἐν τῷ ἐξαποστεῖλαί µε τὰς βολίδας µου τοῦ λιµοῦ
  ἐπ’ αὐτοὺς καὶ ἔσονται εἰς ἔκλειψιν, καὶ συντρίψω στήριγµα ἄρτου σου.
  <span style="color:#b00e23">(17)</span> καὶ ἐξαποστελῶ ἐπὶ σὲ λιµὸν καὶ θηρία
  πονηρὰ καὶ τιµωρήσοµαί σε, καὶ θάνατος καὶ αἷµα διελεύσονται ἐπὶ σέ, καὶ
  ῥοµφαίαν ἐπάξω ἐπὶ σὲ κυκλόθεν· ἐγὼ κύριος λελάληκα.
  <h3 id="ezekiel6">6</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, στήρισον τὸ πρόσωπόν σου ἐπὶ τὰ ὄρη Ισραηλ καὶ προφήτευσον ἐπ’ αὐτὰ
  <span style="color:#b00e23">(3)</span> καὶ ἐρεῖς Τὰ ὄρη Ισραηλ, ἀκούσατε
  λόγον κυρίου Τάδε λέγει κύριος τοῖς ὄρεσιν καὶ τοῖς βουνοῖς καὶ ταῖς φάραγξιν
  καὶ ταῖς νάπαις Ἰδοὺ ἐγὼ ἐπάγω ἐφ’ ὑµᾶς ῥοµφαίαν, καὶ ἐξολεθρευθήσεται τὰ
  ὑψηλὰ ὑµῶν, <span style="color:#b00e23">(4)</span> καὶ συντριβήσονται τὰ
  θυσιαστήρια ὑµῶν καὶ τὰ τεµένη ὑµῶν, καὶ καταβαλῶ τραυµατίας ὑµῶν ἐνώπιον τῶν
  εἰδώλων ὑµῶν <span style="color:#b00e23">(5)</span> καὶ διασκορπιῶ τὰ ὀστᾶ
  ὑµῶν κύκλῳ τῶν θυσιαστηρίων ὑµῶν. <span style="color:#b00e23">(6)</span> ἐν
  πάσῃ τῇ κατοικίᾳ ὑµῶν αἱ πόλεις ἐξερηµωθήσονται καὶ τὰ ὑψηλὰ ἀφανισθήσεται,
  ὅπως ἐξολεθρευθῇ τὰ θυσιαστήρια ὑµῶν, καὶ συντριβήσονται τὰ εἴδωλα ὑµῶν, καὶ
  ἐξαρθήσεται τὰ τεµένη ὑµῶν, <span style="color:#b00e23">(7)</span> καὶ
  πεσοῦνται τραυµατίαι ἐν µέσῳ ὑµῶν, καὶ ἐπιγνώσεσθε ὅτι ἐγὼ κύριος.
  <span style="color:#b00e23">(8)</span> ἐν τῷ γενέσθαι ἐξ ὑµῶν ἀνασῳζοµένους
  ἐκ ῥοµφαίας ἐν τοῖς ἔθνεσιν καὶ ἐν τῷ διασκορπισµῷ ὑµῶν ἐν ταῖς χώραις
  <span style="color:#b00e23">(9)</span> καὶ µνησθήσονταί µου οἱ ἀνασῳζόµενοι
  ἐξ ὑµῶν ἐν τοῖς ἔθνεσιν, οὗ ᾐχµαλωτεύθησαν ἐκεῖ· ὀµώµοκα τῇ καρδίᾳ αὐτῶν τῇ
  ἐκπορνευούσῃ ἀπ’ ἐµοῦ καὶ τοῖς ὀφθαλµοῖς αὐτῶν τοῖς πορνεύουσιν ὀπίσω τῶν
  ἐπιτηδευµάτων αὐτῶν, καὶ κόψονται πρόσωπα αὐτῶν ἐν πᾶσι τοῖς βδελύγµασιν
  αὐτῶν· <span style="color:#b00e23">(10)</span> καὶ ἐπιγνώσονται διότι ἐγὼ
  κύριος λελάληκα. <span style="color:#b00e23">(11)</span> τάδε λέγει κύριος
  Κρότησον τῇ χειρὶ καὶ ψόφησον τῷ ποδὶ καὶ εἰπόν Εὖγε εὖγε ἐπὶ πᾶσιν τοῖς
  βδελύγµασιν οἴκου Ισραηλ· ἐν ῥοµφαίᾳ καὶ ἐν θανάτῳ καὶ ἐν λιµῷ πεσοῦνται.
  <span style="color:#b00e23">(12)</span> ὁ ἐγγὺς ἐν ῥοµφαίᾳ πεσεῖται, ὁ δὲ
  µακρὰν ἐν θανάτῳ τελευτήσει, καὶ ὁ περιεχόµενος ἐν λιµῷ συντελεσθήσεται, καὶ
  συντελέσω τὴν ὀργήν µου ἐπ’ αὐτούς. <span style="color:#b00e23">(13)</span>
  καὶ γνώσεσθε διότι ἐγὼ κύριος ἐν τῷ εἶναι τοὺς τραυµατίας ὑµῶν ἐν µέσῳ τῶν
  εἰδώλων ὑµῶν κύκλῳ τῶν θυσιαστηρίων ὑµῶν ἐπὶ πάντα βουνὸν ὑψηλὸν καὶ ὑποκάτω
  δένδρου συσκίου, οὗ ἔδωκαν ἐκεῖ ὀσµὴν εὐωδίας πᾶσι τοῖς εἰδώλοις αὐτῶν.
  <span style="color:#b00e23">(14)</span> καὶ ἐκτενῶ τὴν χεῖρά µου ἐπ’ αὐτοὺς
  καὶ θήσοµαι τὴν γῆν εἰς ἀφανισµὸν καὶ εἰς ὄλεθρον ἀπὸ τῆς ἐρήµου Δεβλαθα ἐκ
  πάσης τῆς κατοικίας· καὶ ἐπιγνώσεσθε ὅτι ἐγὼ κύριος.
  <h3 id="ezekiel7">7</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Καὶ σύ, υἱὲ
  ἀνθρώπου, εἰπόν Τάδε λέγει κύριος τῇ γῇ τοῦ Ισραηλ Πέρας ἥκει, τὸ πέρας ἥκει
  ἐπὶ τὰς τέσσαρας πτέρυγας τῆς γῆς· <span style="color:#b00e23">(3)</span>
  ἥκει τὸ πέρας <span style="color:#b00e23">(4)</span> ἐπὶ σὲ τὸν κατοικοῦντα
  τὴν γῆν, ἥκει ὁ καιρός, ἤγγικεν ἡ ἡµέρα, οὐ µετὰ θορύβων οὐδὲ µετὰ ὠδίνων.
  <span style="color:#b00e23">(5)</span> νῦν ἐγγύθεν ἐκχεῶ τὴν ὀργήν µου ἐπὶ σὲ
  καὶ συντελέσω τὸν θυµόν µου ἐν σοὶ καὶ κρινῶ σε ἐν ταῖς ὁδοῖς σου καὶ δώσω
  ἐπὶ σὲ πάντα τὰ βδελύγµατά σου· <span style="color:#b00e23">(6)</span> οὐ
  φείσεται ὁ ὀφθαλµός µου, οὐδὲ µὴ ἐλεήσω, διότι τὰς ὁδούς σου ἐπὶ σὲ δώσω, καὶ
  τὰ βδελύγµατά σου ἐν µέσῳ σου ἔσονται, καὶ ἐπιγνώσῃ διότι ἐγώ εἰµι κύριος ὁ
  τύπτων. <span style="color:#b00e23">(7)</span> νῦν τὸ πέρας πρὸς σέ, καὶ
  ἀποστελῶ ἐγὼ ἐπὶ σὲ καὶ ἐκδικήσω σε ἐν ταῖς ὁδοῖς σου καὶ δώσω ἐπὶ σὲ πάντα
  τὰ βδελύγµατά σου· <span style="color:#b00e23">(8)</span> οὐ φείσεται ὁ
  ὀφθαλµός µου ἐπὶ σέ, οὐδὲ µὴ ἐλεήσω, διότι τὴν ὁδόν σου ἐπὶ σὲ δώσω, καὶ τὰ
  βδελύγµατά σου ἐν µέσῳ σου ἔσται· καὶ ἐπιγνώσῃ διότι ἐγὼ κύριος. <span style=
  "color:#b00e23">(9)</span> διότι τάδε λέγει κύριος <span style=
  "color:#b00e23">(10)</span> Ἰδοὺ τὸ πέρας ἥκει, ἰδοὺ ἡµέρα κυρίου· εἰ καὶ ἡ
  ῥάβδος ἤνθηκεν, ἡ ὕβρις ἐξανέστηκεν. <span style="color:#b00e23">(11)</span>
  καὶ συντρίψει στήριγµα ἀνόµου καὶ οὐ µετὰ θορύβου οὐδὲ µετὰ σπουδῆς.
  <span style="color:#b00e23">(12)</span> ἥκει ὁ καιρός, ἰδοὺ ἡ ἡµέρα· ὁ
  κτώµενος µὴ χαιρέτω, καὶ ὁ πωλῶν µὴ θρηνείτω· <span style=
  "color:#b00e23">(13)</span> διότι ὁ κτώµενος πρὸς τὸν πωλοῦντα οὐκέτι µὴ
  ἐπιστρέψῃ, καὶ ἄνθρωπος ἐν ὀφθαλµῷ ζωῆς αὐτοῦ οὐ κρατήσει. <span style=
  "color:#b00e23">(14)</span> σαλπίσατε ἐν σάλπιγγι καὶ κρίνατε τὰ σύµπαντα.
  <span style="color:#b00e23">(15)</span> ὁ πόλεµος ἐν ῥοµφαίᾳ ἔξωθεν, καὶ ὁ
  λιµὸς καὶ ὁ θάνατος ἔσωθεν· ὁ ἐν τῷ πεδίῳ ἐν ῥοµφαίᾳ τελευτήσει, τοὺς δὲ ἐν
  τῇ πόλει λιµὸς καὶ θάνατος συντελέσει. <span style=
  "color:#b00e23">(16)</span> καὶ ἀνασωθήσονται οἱ ἀνασῳζόµενοι ἐξ αὐτῶν καὶ
  ἔσονται ἐπὶ τῶν ὀρέων· πάντας ἀποκτενῶ, ἕκαστον ἐν ταῖς ἀδικίαις αὐτοῦ.
  <span style="color:#b00e23">(17)</span> πᾶσαι χεῖρες ἐκλυθήσονται, καὶ πάντες
  µηροὶ µολυνθήσονται ὑγρασίᾳ, <span style="color:#b00e23">(18)</span> καὶ
  περιζώσονται σάκκους, καὶ καλύψει αὐτοὺς θάµβος, καὶ ἐπὶ πᾶν πρόσωπον αἰσχύνη
  ἐπ’ αὐτούς, καὶ ἐπὶ πᾶσαν κεφαλὴν φαλάκρωµα. <span style=
  "color:#b00e23">(19)</span> τὸ ἀργύριον αὐτῶν ῥιφήσεται ἐν ταῖς πλατείαις,
  καὶ τὸ χρυσίον αὐτῶν ὑπεροφθήσεται· αἱ ψυχαὶ αὐτῶν οὐ µὴ ἐµπλησθῶσιν, καὶ αἱ
  κοιλίαι αὐτῶν οὐ µὴ πληρωθῶσιν· διότι βάσανος τῶν ἀδικιῶν αὐτῶν ἐγένετο.
  <span style="color:#b00e23">(20)</span> ἐκλεκτὰ κόσµου εἰς ὑπερηφανίαν ἔθεντο
  αὐτὰ καὶ εἰκόνας τῶν βδελυγµάτων αὐτῶν ἐποίησαν ἐξ αὐτῶν· ἕνεκεν τούτου
  δέδωκα αὐτὰ αὐτοῖς εἰς ἀκαθαρσίαν. <span style="color:#b00e23">(21)</span>
  καὶ παραδώσω αὐτὰ εἰς χεῖρας ἀλλοτρίων τοῦ διαρπάσαι αὐτὰ καὶ τοῖς λοιµοῖς
  τῆς γῆς εἰς σκῦλα, καὶ βεβηλώσουσιν αὐτά. <span style=
  "color:#b00e23">(22)</span> καὶ ἀποστρέψω τὸ πρόσωπόν µου ἀπ’ αὐτῶν, καὶ
  µιανοῦσιν τὴν ἐπισκοπήν µου καὶ εἰσελεύσονται εἰς αὐτὰ ἀφυλάκτως καὶ
  βεβηλώσουσιν αὐτά· <span style="color:#b00e23">(23)</span> καὶ ποιήσουσι
  φυρµόν, διότι ἡ γῆ πλήρης λαῶν, καὶ ἡ πόλις πλήρης ἀνοµίας. <span style=
  "color:#b00e23">(24)</span> καὶ ἀποστρέψω τὸ φρύαγµα τῆς ἰσχύος αὐτῶν, καὶ
  µιανθήσεται τὰ ἅγια αὐτῶν. <span style="color:#b00e23">(25)</span> ἐξιλασµὸς
  ἥξει καὶ ζητήσει εἰρήνην, καὶ οὐκ ἔσται. <span style=
  "color:#b00e23">(26)</span> οὐαὶ ἐπὶ οὐαὶ ἔσται, καὶ ἀγγελία ἐπ’ ἀγγελίαν
  ἔσται, καὶ ζητηθήσεται ὅρασις ἐκ προφήτου, καὶ νόµος ἀπολεῖται ἐξ ἱερέως καὶ
  βουλὴ ἐκ πρεσβυτέρων. <span style="color:#b00e23">(27)</span> ἄρχων ἐνδύσεται
  ἀφανισµόν, καὶ αἱ χεῖρες τοῦ λαοῦ τῆς γῆς παραλυθήσονται· κατὰ τὰς ὁδοὺς
  αὐτῶν ποιήσω αὐτοῖς καὶ ἐν τοῖς κρίµασιν αὐτῶν ἐκδικήσω αὐτούς· καὶ γνώσονται
  ὅτι ἐγὼ κύριος.
  <h3 id="ezekiel8">8</h3><span style="color:#b00e23">(1)</span> Καὶ ἐγένετο ἐν
  τῷ ἕκτῳ ἔτει ἐν τῷ πέµπτῳ µηνὶ πέµπτῃ τοῦ µηνὸς ἐγὼ ἐκαθήµην ἐν τῷ οἴκῳ, καὶ
  οἱ πρεσβύτεροι Ιουδα ἐκάθηντο ἐνώπιόν µου, καὶ ἐγένετο ἐπ’ ἐµὲ χεὶρ κυρίου,
  <span style="color:#b00e23">(2)</span> καὶ εἶδον καὶ ἰδοὺ ὁµοίωµα ἀνδρός, ἀπὸ
  τῆς ὀσφύος αὐτοῦ καὶ ἕως κάτω πῦρ, καὶ ἀπὸ τῆς ὀσφύος αὐτοῦ ὑπεράνω ὡς ὅρασις
  ἠλέκτρου. <span style="color:#b00e23">(3)</span> καὶ ἐξέτεινεν ὁµοίωµα χειρὸς
  καὶ ἀνέλαβέν µε τῆς κορυφῆς µου, καὶ ἀνέλαβέν µε πνεῦµα ἀνὰ µέσον τῆς γῆς καὶ
  ἀνὰ µέσον τοῦ οὐρανοῦ καὶ ἤγαγέν µε εἰς Ιερουσαληµ ἐν ὁράσει θεοῦ ἐπὶ τὰ
  πρόθυρα τῆς πύλης τῆς ἐσωτέρας τῆς βλεπούσης πρὸς βορρᾶν, οὗ ἦν ἡ στήλη τοῦ
  κτωµένου. <span style="color:#b00e23">(4)</span> καὶ ἰδοὺ ἐκεῖ ἦν δόξα κυρίου
  θεοῦ Ισραηλ κατὰ τὴν ὅρασιν, ἣν εἶδον ἐν τῷ πεδίῳ. <span style=
  "color:#b00e23">(5)</span> καὶ εἶπεν πρός µε Υἱὲ ἀνθρώπου, ἀνάβλεψον τοῖς
  ὀφθαλµοῖς σου πρὸς βορρᾶν· καὶ ἀνέβλεψα τοῖς ὀφθαλµοῖς µου πρὸς βορρᾶν, καὶ
  ἰδοὺ ἀπὸ βορρᾶ ἐπὶ τὴν πύλην τὴν πρὸς ἀνατολάς. <span style=
  "color:#b00e23">(6)</span> καὶ εἶπεν πρός µε Υἱὲ ἀνθρώπου, ἑώρακας τί οὗτοι
  ποιοῦσιν; ἀνοµίας µεγάλας ποιοῦσιν ὧδε τοῦ ἀπέχεσθαι ἀπὸ τῶν ἁγίων µου· καὶ
  ἔτι ὄψει ἀνοµίας µείζονας. <span style="color:#b00e23">(7)</span> καὶ
  εἰσήγαγέν µε ἐπὶ τὰ πρόθυρα τῆς αὐλῆς <span style="color:#b00e23">(8)</span>
  καὶ εἶπεν πρός µε Υἱὲ ἀνθρώπου, ὄρυξον· καὶ ὤρυξα, καὶ ἰδοὺ θύρα µία.
  <span style="color:#b00e23">(9)</span> καὶ εἶπεν πρός µε Εἴσελθε καὶ ἰδὲ τὰς
  ἀνοµίας, ἃς οὗτοι ποιοῦσιν ὧδε· <span style="color:#b00e23">(10)</span> καὶ
  εἰσῆλθον καὶ εἶδον καὶ ἰδοὺ µάταια βδελύγµατα καὶ πάντα τὰ εἴδωλα οἴκου
  Ισραηλ διαγεγραµµένα ἐπ’ αὐτοῦ κύκλῳ, <span style="color:#b00e23">(11)</span>
  καὶ ἑβδοµήκοντα ἄνδρες ἐκ τῶν πρεσβυτέρων οἴκου Ισραηλ, καὶ Ιεζονιας ὁ τοῦ
  Σαφαν ἐν µέσῳ αὐτῶν εἱστήκει πρὸ προσώπου αὐτῶν, καὶ ἕκαστος θυµιατήριον
  αὐτοῦ εἶχεν ἐν τῇ χειρί, καὶ ἡ ἀτµὶς τοῦ θυµιάµατος ἀνέβαινεν. <span style=
  "color:#b00e23">(12)</span> καὶ εἶπεν πρός µε Υἱὲ ἀνθρώπου, ἑώρακας ἃ οἱ
  πρεσβύτεροι τοῦ οἴκου Ισραηλ ποιοῦσιν, ἕκαστος αὐτῶν ἐν τῷ κοιτῶνι τῷ κρυπτῷ
  αὐτῶν; διότι εἶπαν Οὐχ ὁρᾷ ὁ κύριος, ἐγκαταλέλοιπεν κύριος τὴν γῆν.
  <span style="color:#b00e23">(13)</span> καὶ εἶπεν πρός µε Ἔτι ὄψει ἀνοµίας
  µείζονας, ἃς οὗτοι ποιοῦσιν. <span style="color:#b00e23">(14)</span> καὶ
  εἰσήγαγέν µε ἐπὶ τὰ πρόθυρα τῆς πύλης οἴκου κυρίου τῆς βλεπούσης πρὸς βορρᾶν,
  καὶ ἰδοὺ ἐκεῖ γυναῖκες καθήµεναι θρηνοῦσαι τὸν Θαµµουζ, <span style=
  "color:#b00e23">(15)</span> καὶ εἶπεν πρός µε Υἱὲ ἀνθρώπου, ἑώρακας; καὶ ἔτι
  ὄψει ἐπιτηδεύµατα µείζονα τούτων. <span style="color:#b00e23">(16)</span> καὶ
  εἰσήγαγέν µε εἰς τὴν αὐλὴν οἴκου κυρίου τὴν ἐσωτέραν, καὶ ἰδοὺ ἐπὶ τῶν
  προθύρων τοῦ ναοῦ κυρίου ἀνὰ µέσον τῶν αιλαµ καὶ ἀνὰ µέσον τοῦ θυσιαστηρίου
  ὡς εἴκοσι ἄνδρες, τὰ ὀπίσθια αὐτῶν πρὸς τὸν ναὸν τοῦ κυρίου καὶ τὰ πρόσωπα
  αὐτῶν ἀπέναντι, καὶ οὗτοι προσκυνοῦσιν τῷ ἡλίῳ· <span style=
  "color:#b00e23">(17)</span> καὶ εἶπεν πρός µε Ἑώρακας, υἱὲ ἀνθρώπου; µὴ µικρὰ
  τῷ οἴκῳ Ιουδα τοῦ ποιεῖν τὰς ἀνοµίας, ἃς πεποιήκασιν ὧδε; διότι ἔπλησαν τὴν
  γῆν ἀνοµίας, καὶ ἰδοὺ αὐτοὶ ὡς µυκτηρίζοντες. <span style=
  "color:#b00e23">(18)</span> καὶ ἐγὼ ποιήσω αὐτοῖς µετὰ θυµοῦ· οὐ φείσεται ὁ
  ὀφθαλµός µου, οὐδὲ µὴ ἐλεήσω.
  <h3 id="ezekiel9">9</h3><span style="color:#b00e23">(1)</span> Καὶ ἀνέκραγεν
  εἰς τὰ ὦτά µου φωνῇ µεγάλῃ λέγων Ἤγγικεν ἡ ἐκδίκησις τῆς πόλεως· καὶ ἕκαστος
  εἶχεν τὰ σκεύη τῆς ἐξολεθρεύσεως ἐν χειρὶ αὐτοῦ. <span style=
  "color:#b00e23">(2)</span> καὶ ἰδοὺ ἓξ ἄνδρες ἤρχοντο ἀπὸ τῆς ὁδοῦ τῆς πύλης
  τῆς ὑψηλῆς τῆς βλεπούσης πρὸς βορρᾶν, καὶ ἑκάστου πέλυξ ἐν τῇ χειρὶ αὐτοῦ·
  καὶ εἷς ἀνὴρ ἐν µέσῳ αὐτῶν ἐνδεδυκὼς ποδήρη, καὶ ζώνη σαπφείρου ἐπὶ τῆς
  ὀσφύος αὐτοῦ· καὶ εἰσήλθοσαν καὶ ἔστησαν ἐχόµενοι τοῦ θυσιαστηρίου τοῦ
  χαλκοῦ. <span style="color:#b00e23">(3)</span> καὶ δόξα θεοῦ τοῦ Ισραηλ ἀνέβη
  ἀπὸ τῶν χερουβιν ἡ οὖσα ἐπ’ αὐτῶν εἰς τὸ αἴθριον τοῦ οἴκου. καὶ ἐκάλεσεν τὸν
  ἄνδρα τὸν ἐνδεδυκότα τὸν ποδήρη, ὃς εἶχεν ἐπὶ τῆς ὀσφύος αὐτοῦ τὴν ζώνην,
  <span style="color:#b00e23">(4)</span> καὶ εἶπεν πρὸς αὐτόν Δίελθε µέσην τὴν
  Ιερουσαληµ καὶ δὸς τὸ σηµεῖον ἐπὶ τὰ µέτωπα τῶν ἀνδρῶν τῶν καταστεναζόντων
  καὶ τῶν κατωδυνωµένων ἐπὶ πάσαις ταῖς ἀνοµίαις ταῖς γινοµέναις ἐν µέσῳ αὐτῆς.
  <span style="color:#b00e23">(5)</span> καὶ τούτοις εἶπεν ἀκούοντός µου
  Πορεύεσθε ὀπίσω αὐτοῦ εἰς τὴν πόλιν καὶ κόπτετε καὶ µὴ φείδεσθε τοῖς
  ὀφθαλµοῖς ὑµῶν καὶ µὴ ἐλεήσητε· <span style="color:#b00e23">(6)</span>
  πρεσβύτερον καὶ νεανίσκον καὶ παρθένον καὶ νήπια καὶ γυναῖκας ἀποκτείνατε εἰς
  ἐξάλειψιν, ἐπὶ δὲ πάντας, ἐφ’ οὕς ἐστιν τὸ σηµεῖον, µὴ ἐγγίσητε· καὶ ἀπὸ τῶν
  ἁγίων µου ἄρξασθε. καὶ ἤρξαντο ἀπὸ τῶν ἀνδρῶν τῶν πρεσβυτέρων, οἳ ἦσαν ἔσω ἐν
  τῷ οἴκῳ. <span style="color:#b00e23">(7)</span> καὶ εἶπεν πρὸς αὐτούς Μιάνατε
  τὸν οἶκον καὶ πλήσατε τὰς ὁδοὺς νεκρῶν ἐκπορευόµενοι καὶ κόπτετε.
  <span style="color:#b00e23">(8)</span> καὶ ἐγένετο ἐν τῷ κόπτειν αὐτοὺς καὶ
  πίπτω ἐπὶ πρόσωπόν µου καὶ ἀνεβόησα καὶ εἶπα Οἴµµοι, κύριε, ἐξαλείφεις σὺ
  τοὺς καταλοίπους τοῦ Ισραηλ ἐν τῷ ἐκχέαι σε τὸν θυµόν σου ἐπὶ Ιερουσαληµ;
  <span style="color:#b00e23">(9)</span> καὶ εἶπεν πρός µε Ἀδικία τοῦ οἴκου
  Ισραηλ καὶ Ιουδα µεµεγάλυνται σφόδρα σφόδρα, ὅτι ἐπλήσθη ἡ γῆ λαῶν πολλῶν,
  καὶ ἡ πόλις ἐπλήσθη ἀδικίας καὶ ἀκαθαρσίας· ὅτι εἶπαν Ἐγκαταλέλοιπεν κύριος
  τὴν γῆν, οὐκ ἐφορᾷ ὁ κύριος. <span style="color:#b00e23">(10)</span> καὶ οὐ
  φείσεταί µου ὁ ὀφθαλµός, οὐδὲ µὴ ἐλεήσω· τὰς ὁδοὺς αὐτῶν εἰς κεφαλὰς αὐτῶν
  δέδωκα. <span style="color:#b00e23">(11)</span> καὶ ἰδοὺ ὁ ἀνὴρ ὁ ἐνδεδυκὼς
  τὸν ποδήρη καὶ ἐζωσµένος τῇ ζώνῃ τὴν ὀσφὺν αὐτοῦ καὶ ἀπεκρίνατο λέγων
  Πεποίηκα καθὼς ἐνετείλω µοι.
  <h3 id="ezekiel10">10</h3><span style="color:#b00e23">(1)</span> Καὶ εἶδον
  καὶ ἰδοὺ ἐπάνω τοῦ στερεώµατος τοῦ ὑπὲρ κεφαλῆς τῶν χερουβιν ὡς λίθος
  σαπφείρου ὁµοίωµα θρόνου ἐπ’ αὐτῶν. <span style="color:#b00e23">(2)</span>
  καὶ εἶπεν πρὸς τὸν ἄνδρα τὸν ἐνδεδυκότα τὴν στολήν Εἴσελθε εἰς τὸ µέσον τῶν
  τροχῶν τῶν ὑποκάτω τῶν χερουβιν καὶ πλῆσον τὰς δράκας σου ἀνθράκων πυρὸς ἐκ
  µέσου τῶν χερουβιν καὶ διασκόρπισον ἐπὶ τὴν πόλιν· καὶ εἰσῆλθεν ἐνώπιόν µου.
  <span style="color:#b00e23">(3)</span> καὶ τὰ χερουβιν εἱστήκει ἐκ δεξιῶν τοῦ
  οἴκου ἐν τῷ εἰσπορεύεσθαι τὸν ἄνδρα, καὶ ἡ νεφέλη ἔπλησεν τὴν αὐλὴν τὴν
  ἐσωτέραν. <span style="color:#b00e23">(4)</span> καὶ ἀπῆρεν ἡ δόξα κυρίου ἀπὸ
  τῶν χερουβιν εἰς τὸ αἴθριον τοῦ οἴκου, καὶ ἔπλησεν τὸν οἶκον ἡ νεφέλη, καὶ ἡ
  αὐλὴ ἐπλήσθη τοῦ φέγγους τῆς δόξης κυρίου· <span style=
  "color:#b00e23">(5)</span> καὶ φωνὴ τῶν πτερύγων τῶν χερουβιν ἠκούετο ἕως τῆς
  αὐλῆς τῆς ἐξωτέρας ὡς φωνὴ θεοῦ Σαδδαι λαλοῦντος. <span style=
  "color:#b00e23">(6)</span> καὶ ἐγένετο ἐν τῷ ἐντέλλεσθαι αὐτὸν τῷ ἀνδρὶ τῷ
  ἐνδεδυκότι τὴν στολὴν τὴν ἁγίαν λέγων Λαβὲ πῦρ ἐκ µέσου τῶν τροχῶν ἐκ µέσου
  τῶν χερουβιν, καὶ εἰσῆλθεν καὶ ἔστη ἐχόµενος τῶν τροχῶν, <span style=
  "color:#b00e23">(7)</span> καὶ ἐξέτεινεν τὴν χεῖρα αὐτοῦ εἰς µέσον τοῦ πυρὸς
  τοῦ ὄντος ἐν µέσῳ τῶν χερουβιν καὶ ἔλαβεν καὶ ἔδωκεν εἰς τὰς χεῖρας τοῦ
  ἐνδεδυκότος τὴν στολὴν τὴν ἁγίαν, καὶ ἔλαβεν καὶ ἐξῆλθεν. <span style=
  "color:#b00e23">(8)</span> καὶ εἶδον τὰ χερουβιν, ὁµοίωµα χειρῶν ἀνθρώπων
  ὑποκάτωθεν τῶν πτερύγων αὐτῶν. <span style="color:#b00e23">(9)</span> καὶ
  εἶδον καὶ ἰδοὺ τροχοὶ τέσσαρες εἱστήκεισαν ἐχόµενοι τῶν χερουβιν, τροχὸς εἷς
  ἐχόµενος χερουβ ἑνός, καὶ ἡ ὄψις τῶν τροχῶν ὡς ὄψις λίθου ἄνθρακος.
  <span style="color:#b00e23">(10)</span> καὶ ἡ ὄψις αὐτῶν ὁµοίωµα ἓν τοῖς
  τέσσαρσιν, ὃν τρόπον ὅταν ᾖ τροχὸς ἐν µέσῳ τροχοῦ. <span style=
  "color:#b00e23">(11)</span> ἐν τῷ πορεύεσθαι αὐτὰ εἰς τὰ τέσσαρα µέρη αὐτῶν
  ἐπορεύοντο, οὐκ ἐπέστρεφον ἐν τῷ πορεύεσθαι αὐτά, ὅτι εἰς ὃν ἂν τόπον
  ἐπέβλεψεν ἡ ἀρχὴ ἡ µία, ἐπορεύοντο καὶ οὐκ ἐπέστρεφον ἐν τῷ πορεύεσθαι αὐτά.
  <span style="color:#b00e23">(12)</span> καὶ οἱ νῶτοι αὐτῶν καὶ αἱ χεῖρες
  αὐτῶν καὶ αἱ πτέρυγες αὐτῶν καὶ οἱ τροχοὶ πλήρεις ὀφθαλµῶν κυκλόθεν τοῖς
  τέσσαρσιν τροχοῖς αὐτῶν· <span style="color:#b00e23">(13)</span> τοῖς δὲ
  τροχοῖς τούτοις ἐπεκλήθη Γελγελ ἀκούοντός µου· <span style=
  "color:#b00e23">(14)</span> <span style="color:#b00e23">(15)</span> καὶ ἦραν
  τὰ χερουβιν. τοῦτο τὸ ζῷον, ὃ εἶδον ἐπὶ τοῦ ποταµοῦ τοῦ Χοβαρ. <span style=
  "color:#b00e23">(16)</span> καὶ ἐν τῷ πορεύεσθαι τὰ χερουβιν ἐπορεύοντο οἱ
  τροχοί, καὶ οὗτοι ἐχόµενοι αὐτῶν· καὶ ἐν τῷ ἐξαίρειν τὰ χερουβιν τὰς πτέρυγας
  αὐτῶν τοῦ µετεωρίζεσθαι ἀπὸ τῆς γῆς οὐκ ἐπέστρεφον οἱ τροχοὶ αὐτῶν·
  <span style="color:#b00e23">(17)</span> ἐν τῷ ἑστάναι αὐτὰ εἱστήκεισαν καὶ ἐν
  τῷ µετεωρίζεσθαι αὐτὰ ἐµετεωρίζοντο µετ’ αὐτῶν, διότι πνεῦµα ζωῆς ἐν αὐτοῖς
  ἦν. <span style="color:#b00e23">(18)</span> καὶ ἐξῆλθεν δόξα κυρίου ἀπὸ τοῦ
  οἴκου καὶ ἐπέβη ἐπὶ τὰ χερουβιν, <span style="color:#b00e23">(19)</span> καὶ
  ἀνέλαβον τὰ χερουβιν τὰς πτέρυγας αὐτῶν καὶ ἐµετεωρίσθησαν ἀπὸ τῆς γῆς
  ἐνώπιον ἐµοῦ ἐν τῷ ἐξελθεῖν αὐτὰ καὶ οἱ τροχοὶ ἐχόµενοι αὐτῶν καὶ ἔστησαν ἐπὶ
  τὰ πρόθυρα τῆς πύλης οἴκου κυρίου τῆς ἀπέναντι, καὶ δόξα θεοῦ Ισραηλ ἦν ἐπ’
  αὐτῶν ὑπεράνω. <span style="color:#b00e23">(20)</span> τοῦτο τὸ ζῷόν ἐστιν, ὃ
  εἶδον ὑποκάτω θεοῦ Ισραηλ ἐπὶ τοῦ ποταµοῦ τοῦ Χοβαρ, καὶ ἔγνων ὅτι χερουβιν
  ἐστίν. <span style="color:#b00e23">(21)</span> τέσσαρα πρόσωπα τῷ ἑνί, καὶ
  ὀκτὼ πτέρυγες τῷ ἑνί, καὶ ὁµοίωµα χειρῶν ἀνθρώπου ὑποκάτωθεν τῶν πτερύγων
  αὐτῶν. <span style="color:#b00e23">(22)</span> καὶ ὁµοίωσις τῶν προσώπων
  αὐτῶν, ταῦτα τὰ πρόσωπά ἐστιν, ἃ εἶδον ὑποκάτω τῆς δόξης θεοῦ Ισραηλ ἐπὶ τοῦ
  ποταµοῦ τοῦ Χοβαρ, καὶ αὐτὰ ἕκαστον κατὰ πρόσωπον αὐτῶν ἐπορεύοντο.
  <h3 id="ezekiel11">11</h3><span style="color:#b00e23">(1)</span> Καὶ ἀνέλαβέν
  µε πνεῦµα καὶ ἤγαγέν µε ἐπὶ τὴν πύλην τοῦ οἴκου κυρίου τὴν κατέναντι τὴν
  βλέπουσαν κατὰ ἀνατολάς· καὶ ἰδοὺ ἐπὶ τῶν προθύρων τῆς πύλης ὡς εἴκοσι καὶ
  πέντε ἄνδρες, καὶ εἶδον ἐν µέσῳ αὐτῶν τὸν Ιεζονιαν τὸν τοῦ Εζερ καὶ Φαλτιαν
  τὸν τοῦ Βαναιου τοὺς ἀφηγουµένους τοῦ λαοῦ. <span style=
  "color:#b00e23">(2)</span> καὶ εἶπεν κύριος πρός µε Υἱὲ ἀνθρώπου, οὗτοι οἱ
  ἄνδρες οἱ λογιζόµενοι µάταια καὶ βουλευόµενοι βουλὴν πονηρὰν ἐν τῇ πόλει
  ταύτῃ <span style="color:#b00e23">(3)</span> οἱ λέγοντες Οὐχὶ προσφάτως
  ᾠκοδόµηνται αἱ οἰκίαι; αὕτη ἐστὶν ὁ λέβης, ἡµεῖς δὲ τὰ κρέα. <span style=
  "color:#b00e23">(4)</span> διὰ τοῦτο προφήτευσον ἐπ’ αὐτούς, προφήτευσον, υἱὲ
  ἀνθρώπου. <span style="color:#b00e23">(5)</span> καὶ ἔπεσεν ἐπ’ ἐµὲ πνεῦµα
  κυρίου καὶ εἶπεν πρός µε Λέγε Τάδε λέγει κύριος Οὕτως εἴπατε, οἶκος Ισραηλ,
  καὶ τὰ διαβούλια τοῦ πνεύµατος ὑµῶν ἐγὼ ἐπίσταµαι. <span style=
  "color:#b00e23">(6)</span> ἐπληθύνατε νεκροὺς ὑµῶν ἐν τῇ πόλει ταύτῃ καὶ
  ἐνεπλήσατε τὰς ὁδοὺς αὐτῆς τραυµατιῶν. <span style="color:#b00e23">(7)</span>
  διὰ τοῦτο τάδε λέγει κύριος Τοὺς νεκροὺς ὑµῶν οὓς ἐπατάξατε ἐν µέσῳ αὐτῆς,
  οὗτοί εἰσιν τὰ κρέα, αὐτὴ δὲ ὁ λέβης ἐστίν, καὶ ὑµᾶς ἐξάξω ἐκ µέσου αὐτῆς.
  <span style="color:#b00e23">(8)</span> ῥοµφαίαν φοβεῖσθε, καὶ ῥοµφαίαν ἐπάξω
  ἐφ’ ὑµᾶς, λέγει κύριος. <span style="color:#b00e23">(9)</span> καὶ ἐξάξω ὑµᾶς
  ἐκ µέσου αὐτῆς καὶ παραδώσω ὑµᾶς εἰς χεῖρας ἀλλοτρίων καὶ ποιήσω ἐν ὑµῖν
  κρίµατα. <span style="color:#b00e23">(10)</span> ἐν ῥοµφαίᾳ πεσεῖσθε, ἐπὶ τῶν
  ὁρίων τοῦ Ισραηλ κρινῶ ὑµᾶς· καὶ ἐπιγνώσεσθε ὅτι ἐγὼ κύριος. <span style=
  "color:#b00e23">(11)</span> αὐτὴ ὑµῖν οὐκ ἔσται εἰς λέβητα, καὶ ὑµεῖς οὐ µὴ
  γένησθε ἐν µέσῳ αὐτῆς εἰς κρέα· ἐπὶ τῶν ὁρίων τοῦ Ισραηλ κρινῶ ὑµᾶς,
  <span style="color:#b00e23">(12)</span> καὶ ἐπιγνώσεσθε διότι ἐγὼ κύριος.—
  <span style="color:#b00e23">(13)</span> καὶ ἐγένετο ἐν τῷ προφητεύειν µε καὶ
  Φαλτιας ὁ τοῦ Βαναιου ἀπέθανεν, καὶ πίπτω ἐπὶ πρόσωπόν µου καὶ ἀνεβόησα φωνῇ
  µεγάλῃ καὶ εἶπα Οἴµµοι οἴµµοι, κύριε, εἰς συντέλειαν σὺ ποιεῖς τοὺς
  καταλοίπους τοῦ Ισραηλ. <span style="color:#b00e23">(14)</span> Καὶ ἐγένετο
  λόγος κυρίου πρός µε λέγων <span style="color:#b00e23">(15)</span> Υἱὲ
  ἀνθρώπου, οἱ ἀδελφοί σου καὶ οἱ ἄνδρες τῆς αἰχµαλωσίας σου καὶ πᾶς ὁ οἶκος
  τοῦ Ισραηλ συντετέλεσται, οἷς εἶπαν αὐτοῖς οἱ κατοικοῦντες Ιερουσαληµ Μακρὰν
  ἀπέχετε ἀπὸ τοῦ κυρίου, ἡµῖν δέδοται ἡ γῆ εἰς κληρονοµίαν. <span style=
  "color:#b00e23">(16)</span> διὰ τοῦτο εἰπόν Τάδε λέγει κύριος ὅτι Ἀπώσοµαι
  αὐτοὺς εἰς τὰ ἔθνη καὶ διασκορπιῶ αὐτοὺς εἰς πᾶσαν τὴν γῆν, καὶ ἔσοµαι αὐτοῖς
  εἰς ἁγίασµα µικρὸν ἐν ταῖς χώραις, οὗ ἂν εἰσέλθωσιν ἐκεῖ. <span style=
  "color:#b00e23">(17)</span> διὰ τοῦτο εἰπόν Τάδε λέγει κύριος Καὶ εἰσδέξοµαι
  αὐτοὺς ἐκ τῶν ἐθνῶν καὶ συνάξω αὐτοὺς ἐκ τῶν χωρῶν, οὗ διέσπειρα αὐτοὺς ἐν
  αὐταῖς, καὶ δώσω αὐτοῖς τὴν γῆν τοῦ Ισραηλ. <span style=
  "color:#b00e23">(18)</span> καὶ εἰσελεύσονται ἐκεῖ καὶ ἐξαροῦσιν πάντα τὰ
  βδελύγµατα αὐτῆς καὶ πάσας τὰς ἀνοµίας αὐτῆς ἐξ αὐτῆς. <span style=
  "color:#b00e23">(19)</span> καὶ δώσω αὐτοῖς καρδίαν ἑτέραν καὶ πνεῦµα καινὸν
  δώσω ἐν αὐτοῖς καὶ ἐκσπάσω τὴν καρδίαν τὴν λιθίνην ἐκ τῆς σαρκὸς αὐτῶν καὶ
  δώσω αὐτοῖς καρδίαν σαρκίνην, <span style="color:#b00e23">(20)</span> ὅπως ἐν
  τοῖς προστάγµασίν µου πορεύωνται καὶ τὰ δικαιώµατά µου φυλάσσωνται καὶ
  ποιῶσιν αὐτά· καὶ ἔσονταί µοι εἰς λαόν, καὶ ἐγὼ ἔσοµαι αὐτοῖς εἰς θεόν.
  <span style="color:#b00e23">(21)</span> καὶ εἰς τὴν καρδίαν τῶν βδελυγµάτων
  αὐτῶν καὶ τῶν ἀνοµιῶν αὐτῶν, ὡς ἡ καρδία αὐτῶν ἐπορεύετο, τὰς ὁδοὺς αὐτῶν εἰς
  κεφαλὰς αὐτῶν δέδωκα, λέγει κύριος. <span style="color:#b00e23">(22)</span>
  Καὶ ἐξῆραν τὰ χερουβιν τὰς πτέρυγας αὐτῶν, καὶ οἱ τροχοὶ ἐχόµενοι αὐτῶν, καὶ
  ἡ δόξα θεοῦ Ισραηλ ἐπ’ αὐτὰ ὑπεράνω αὐτῶν· <span style=
  "color:#b00e23">(23)</span> καὶ ἀνέβη ἡ δόξα κυρίου ἐκ µέσης τῆς πόλεως καὶ
  ἔστη ἐπὶ τοῦ ὄρους, ὃ ἦν ἀπέναντι τῆς πόλεως. <span style=
  "color:#b00e23">(24)</span> καὶ ἀνέλαβέν µε πνεῦµα καὶ ἤγαγέν µε εἰς γῆν
  Χαλδαίων εἰς τὴν αἰχµαλωσίαν ἐν ὁράσει ἐν πνεύµατι θεοῦ· καὶ ἀνέβην ἀπὸ τῆς
  ὁράσεως, ἧς εἶδον, <span style="color:#b00e23">(25)</span> καὶ ἐλάλησα πρὸς
  τὴν αἰχµαλωσίαν πάντας τοὺς λόγους τοῦ κυρίου, οὓς ἔδειξέν µοι.
  <h3 id="ezekiel12">12</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, ἐν µέσῳ τῶν ἀδικιῶν αὐτῶν σὺ κατοικεῖς, οἳ ἔχουσιν ὀφθαλµοὺς τοῦ
  βλέπειν καὶ οὐ βλέπουσιν καὶ ὦτα ἔχουσιν τοῦ ἀκούειν καὶ οὐκ ἀκούουσιν, διότι
  οἶκος παραπικραίνων ἐστίν. <span style="color:#b00e23">(3)</span> καὶ σύ, υἱὲ
  ἀνθρώπου, ποίησον σεαυτῷ σκεύη αἰχµαλωσίας ἡµέρας ἐνώπιον αὐτῶν καὶ
  αἰχµαλωτευθήσῃ ἐκ τοῦ τόπου σου εἰς ἕτερον τόπον ἐνώπιον αὐτῶν, ὅπως ἴδωσιν,
  διότι οἶκος παραπικραίνων ἐστίν. <span style="color:#b00e23">(4)</span> καὶ
  ἐξοίσεις τὰ σκεύη σου ὡς σκεύη αἰχµαλωσίας ἡµέρας κατ’ ὀφθαλµοὺς αὐτῶν, καὶ
  σὺ ἐξελεύσῃ ἑσπέρας ὡς ἐκπορεύεται αἰχµάλωτος· <span style=
  "color:#b00e23">(5)</span> ἐνώπιον αὐτῶν διόρυξον σεαυτῷ εἰς τὸν τοῖχον καὶ
  διεξελεύσῃ δι’ αὐτοῦ· <span style="color:#b00e23">(6)</span> ἐνώπιον αὐτῶν
  ἐπ’ ὤµων ἀναληµφθήσῃ καὶ κεκρυµµένος ἐξελεύσῃ, τὸ πρόσωπόν σου συγκαλύψεις
  καὶ οὐ µὴ ἴδῃς τὴν γῆν· διότι τέρας δέδωκά σε τῷ οἴκῳ Ισραηλ. <span style=
  "color:#b00e23">(7)</span> καὶ ἐποίησα οὕτως κατὰ πάντα, ὅσα ἐνετείλατό µοι,
  καὶ σκεύη ἐξήνεγκα ὡς σκεύη αἰχµαλωσίας ἡµέρας καὶ ἑσπέρας διώρυξα ἐµαυτῷ τὸν
  τοῖχον καὶ κεκρυµµένος ἐξῆλθον, ἐπ’ ὤµων ἀνελήµφθην ἐνώπιον αὐτῶν. —
  <span style="color:#b00e23">(8)</span> καὶ ἐγένετο λόγος κυρίου πρός µε τὸ
  πρωὶ λέγων <span style="color:#b00e23">(9)</span> Υἱὲ ἀνθρώπου, οὐκ εἶπαν
  πρὸς σὲ ὁ οἶκος τοῦ Ισραηλ οἶκος ὁ παραπικραίνων Τί σὺ ποιεῖς; <span style=
  "color:#b00e23">(10)</span> εἰπὸν πρὸς αὐτούς Τάδε λέγει κύριος κύριος Ὁ
  ἄρχων καὶ ὁ ἀφηγούµενος ἐν Ιερουσαληµ καὶ παντὶ οἴκῳ Ισραηλ, οἵ εἰσιν ἐν µέσῳ
  αὐτῶν, <span style="color:#b00e23">(11)</span> εἰπὸν ὅτι ἐγὼ τέρατα ποιῶ ἐν
  µέσῳ αὐτῆς· ὃν τρόπον πεποίηκα, οὕτως ἔσται αὐτοῖς· ἐν µετοικεσίᾳ καὶ ἐν
  αἰχµαλωσίᾳ πορεύσονται, <span style="color:#b00e23">(12)</span> καὶ ὁ ἄρχων
  ἐν µέσῳ αὐτῶν ἐπ’ ὤµων ἀρθήσεται καὶ κεκρυµµένος ἐξελεύσεται διὰ τοῦ τοίχου,
  καὶ διορύξει τοῦ ἐξελθεῖν αὐτὸν δι’ αὐτοῦ· τὸ πρόσωπον αὐτοῦ συγκαλύψει, ὅπως
  µὴ ὁραθῇ ὀφθαλµῷ, καὶ αὐτὸς τὴν γῆν οὐκ ὄψεται. <span style=
  "color:#b00e23">(13)</span> καὶ ἐκπετάσω τὸ δίκτυόν µου ἐπ’ αὐτόν, καὶ
  συλληµφθήσεται ἐν τῇ περιοχῇ µου, καὶ ἄξω αὐτὸν εἰς Βαβυλῶνα εἰς γῆν
  Χαλδαίων, καὶ αὐτὴν οὐκ ὄψεται καὶ ἐκεῖ τελευτήσει. <span style=
  "color:#b00e23">(14)</span> καὶ πάντας τοὺς κύκλῳ αὐτοῦ τοὺς βοηθοὺς αὐτοῦ
  καὶ πάντας τοὺς ἀντιλαµβανοµένους αὐτοῦ διασπερῶ εἰς πάντα ἄνεµον καὶ
  ῥοµφαίαν ἐκκενώσω ὀπίσω αὐτῶν· <span style="color:#b00e23">(15)</span> καὶ
  γνώσονται διότι ἐγὼ κύριος ἐν τῷ διασκορπίσαι µε αὐτοὺς ἐν τοῖς ἔθνεσιν, καὶ
  διασπερῶ αὐτοὺς ἐν ταῖς χώραις. <span style="color:#b00e23">(16)</span> καὶ
  ὑπολείψοµαι ἐξ αὐτῶν ἄνδρας ἀριθµῷ ἐκ ῥοµφαίας καὶ ἐκ λιµοῦ καὶ ἐκ θανάτου,
  ὅπως ἐκδιηγῶνται πάσας τὰς ἀνοµίας αὐτῶν ἐν τοῖς ἔθνεσιν, οὗ εἰσήλθοσαν ἐκεῖ·
  καὶ γνώσονται ὅτι ἐγὼ κύριος. — <span style="color:#b00e23">(17)</span> καὶ
  ἐγένετο λόγος κυρίου πρός µε λέγων <span style="color:#b00e23">(18)</span>
  Υἱὲ ἀνθρώπου, τὸν ἄρτον σου µετ’ ὀδύνης φάγεσαι καὶ τὸ ὕδωρ σου µετὰ βασάνου
  καὶ θλίψεως πίεσαι <span style="color:#b00e23">(19)</span> καὶ ἐρεῖς πρὸς τὸν
  λαὸν τῆς γῆς Τάδε λέγει κύριος τοῖς κατοικοῦσιν Ιερουσαληµ ἐπὶ τῆς γῆς τοῦ
  Ισραηλ Τοὺς ἄρτους αὐτῶν µετ’ ἐνδείας φάγονται καὶ τὸ ὕδωρ αὐτῶν µετὰ
  ἀφανισµοῦ πίονται, ὅπως ἀφανισθῇ ἡ γῆ σὺν πληρώµατι αὐτῆς, ἐν ἀσεβείᾳ γὰρ
  πάντες οἱ κατοικοῦντες ἐν αὐτῇ· <span style="color:#b00e23">(20)</span> καὶ
  αἱ πόλεις αὐτῶν αἱ κατοικούµεναι ἐξερηµωθήσονται, καὶ ἡ γῆ εἰς ἀφανισµὸν
  ἔσται· καὶ ἐπιγνώσεσθε διότι ἐγὼ κύριος. <span style=
  "color:#b00e23">(21)</span> Καὶ ἐγένετο λόγος κυρίου πρός µε λέγων
  <span style="color:#b00e23">(22)</span> Υἱὲ ἀνθρώπου, τίς ὑµῖν ἡ παραβολὴ
  αὕτη ἐπὶ τῆς γῆς τοῦ Ισραηλ λέγοντες Μακρὰν αἱ ἡµέραι ἀπόλωλεν ὅρασις;
  <span style="color:#b00e23">(23)</span> διὰ τοῦτο εἰπὸν πρὸς αὐτούς Τάδε
  λέγει κύριος Ἀποστρέψω τὴν παραβολὴν ταύτην, καὶ οὐκέτι µὴ εἴπωσιν τὴν
  παραβολὴν ταύτην οἶκος τοῦ Ισραηλ, ὅτι λαλήσεις πρὸς αὐτούς Ἠγγίκασιν αἱ
  ἡµέραι καὶ λόγος πάσης ὁράσεως· <span style="color:#b00e23">(24)</span> ὅτι
  οὐκ ἔσται ἔτι πᾶσα ὅρασις ψευδὴς καὶ µαντευόµενος τὰ πρὸς χάριν ἐν µέσῳ τῶν
  υἱῶν Ισραηλ, <span style="color:#b00e23">(25)</span> διότι ἐγὼ κύριος λαλήσω
  τοὺς λόγους µου, λαλήσω καὶ ποιήσω καὶ οὐ µὴ µηκύνω ἔτι, ὅτι ἐν ταῖς ἡµέραις
  ὑµῶν, οἶκος ὁ παραπικραίνων, λαλήσω λόγον καὶ ποιήσω, λέγει κύριος. —
  <span style="color:#b00e23">(26)</span> καὶ ἐγένετο λόγος κυρίου πρός µε
  λέγων <span style="color:#b00e23">(27)</span> Υἱὲ ἀνθρώπου, ἰδοὺ οἶκος Ισραηλ
  ὁ παραπικραίνων λέγοντες λέγουσιν Ἡ ὅρασις, ἣν οὗτος ὁρᾷ, εἰς ἡµέρας πολλάς,
  καὶ εἰς καιροὺς µακροὺς οὗτος προφητεύει. <span style=
  "color:#b00e23">(28)</span> διὰ τοῦτο εἰπὸν πρὸς αὐτούς Τάδε λέγει κύριος Οὐ
  µὴ µηκύνωσιν οὐκέτι πάντες οἱ λόγοι µου, οὓς ἂν λαλήσω· λαλήσω καὶ ποιήσω,
  λέγει κύριος.
  <h3 id="ezekiel13">13</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, προφήτευσον ἐπὶ τοὺς προφήτας τοῦ Ισραηλ καὶ προφητεύσεις καὶ ἐρεῖς
  πρὸς αὐτούς Ἀκούσατε λόγον κυρίου <span style="color:#b00e23">(3)</span> Τάδε
  λέγει κύριος Οὐαὶ τοῖς προφητεύουσιν ἀπὸ καρδίας αὐτῶν καὶ τὸ καθόλου µὴ
  βλέπουσιν. <span style="color:#b00e23">(4)</span> οἱ προφῆταί σου, Ισραηλ, ὡς
  ἀλώπεκες ἐν ταῖς ἐρήµοις· <span style="color:#b00e23">(5)</span> οὐκ ἔστησαν
  ἐν στερεώµατι καὶ συνήγαγον ποίµνια ἐπὶ τὸν οἶκον τοῦ Ισραηλ, οὐκ ἀνέστησαν
  οἱ λέγοντες Ἐν ἡµέρᾳ κυρίου· <span style="color:#b00e23">(6)</span> βλέποντες
  ψευδῆ, µαντευόµενοι µάταια οἱ λέγοντες Λέγει κύριος, καὶ κύριος οὐκ
  ἀπέσταλκεν αὐτούς, καὶ ἤρξαντο τοῦ ἀναστῆσαι λόγον. <span style=
  "color:#b00e23">(7)</span> οὐχ ὅρασιν ψευδῆ ἑωράκατε καὶ µαντείας µαταίας
  εἰρήκατε; <span style="color:#b00e23">(8)</span> διὰ τοῦτο εἰπόν Τάδε λέγει
  κύριος Ἀνθ’ ὧν οἱ λόγοι ὑµῶν ψευδεῖς καὶ αἱ µαντεῖαι ὑµῶν µάταιαι, διὰ τοῦτο
  ἰδοὺ ἐγὼ ἐφ’ ὑµᾶς, λέγει κύριος, <span style="color:#b00e23">(9)</span> καὶ
  ἐκτενῶ τὴν χεῖρά µου ἐπὶ τοὺς προφήτας τοὺς ὁρῶντας ψευδῆ καὶ τοὺς
  ἀποφθεγγοµένους µάταια· ἐν παιδείᾳ τοῦ λαοῦ µου οὐκ ἔσονται οὐδὲ ἐν γραφῇ
  οἴκου Ισραηλ οὐ γραφήσονται καὶ εἰς τὴν γῆν τοῦ Ισραηλ οὐκ εἰσελεύσονται· καὶ
  γνώσονται διότι ἐγὼ κύριος. <span style="color:#b00e23">(10)</span> ἀνθ’ ὧν
  τὸν λαόν µου ἐπλάνησαν λέγοντες Εἰρήνη εἰρήνη, καὶ οὐκ ἦν εἰρήνη, καὶ οὗτος
  οἰκοδοµεῖ τοῖχον, καὶ αὐτοὶ ἀλείφουσιν αὐτόν, εἰ πεσεῖται, <span style=
  "color:#b00e23">(11)</span> εἰπὸν πρὸς τοὺς ἀλείφοντας Πεσεῖται, καὶ ἔσται
  ὑετὸς κατακλύζων, καὶ δώσω λίθους πετροβόλους εἰς τοὺς ἐνδέσµους αὐτῶν, καὶ
  πεσοῦνται, καὶ πνεῦµα ἐξαῖρον, καὶ ῥαγήσεται. <span style=
  "color:#b00e23">(12)</span> καὶ ἰδοὺ πέπτωκεν ὁ τοῖχος, καὶ οὐκ ἐροῦσιν πρὸς
  ὑµᾶς Ποῦ ἐστιν ἡ ἀλοιφὴ ὑµῶν, ἣν ἠλείψατε; <span style=
  "color:#b00e23">(13)</span> διὰ τοῦτο τάδε λέγει κύριος Καὶ ῥήξω πνοὴν
  ἐξαίρουσαν µετὰ θυµοῦ, καὶ ὑετὸς κατακλύζων ἐν ὀργῇ µου ἔσται, καὶ τοὺς
  λίθους τοὺς πετροβόλους ἐν θυµῷ ἐπάξω εἰς συντέλειαν <span style=
  "color:#b00e23">(14)</span> καὶ κατασκάψω τὸν τοῖχον, ὃν ἠλείψατε, καὶ
  πεσεῖται· καὶ θήσω αὐτὸν ἐπὶ τὴν γῆν, καὶ ἀποκαλυφθήσεται τὰ θεµέλια αὐτοῦ,
  καὶ πεσεῖται, καὶ συντελεσθήσεσθε µετ’ ἐλέγχων· καὶ ἐπιγνώσεσθε διότι ἐγὼ
  κύριος. <span style="color:#b00e23">(15)</span> καὶ συντελέσω τὸν θυµόν µου
  ἐπὶ τὸν τοῖχον καὶ ἐπὶ τοὺς ἀλείφοντας αὐτόν, καὶ πεσεῖται. καὶ εἶπα πρὸς
  ὑµᾶς Οὐκ ἔστιν ὁ τοῖχος οὐδὲ οἱ ἀλείφοντες αὐτὸν <span style=
  "color:#b00e23">(16)</span> προφῆται τοῦ Ισραηλ οἱ προφητεύοντες ἐπὶ
  Ιερουσαληµ καὶ οἱ ὁρῶντες αὐτῇ εἰρήνην, καὶ εἰρήνη οὐκ ἔστιν, λέγει κύριος. —
  <span style="color:#b00e23">(17)</span> καὶ σύ, υἱὲ ἀνθρώπου, στήρισον τὸ
  πρόσωπόν σου ἐπὶ τὰς θυγατέρας τοῦ λαοῦ σου τὰς προφητευούσας ἀπὸ καρδίας
  αὐτῶν καὶ προφήτευσον ἐπ’ αὐτὰς <span style="color:#b00e23">(18)</span> καὶ
  ἐρεῖς Τάδε λέγει κύριος Οὐαὶ ταῖς συρραπτούσαις προσκεφάλαια ἐπὶ πάντα ἀγκῶνα
  χειρὸς καὶ ποιούσαις ἐπιβόλαια ἐπὶ πᾶσαν κεφαλὴν πάσης ἡλικίας τοῦ
  διαστρέφειν ψυχάς· αἱ ψυχαὶ διεστράφησαν τοῦ λαοῦ µου, καὶ ψυχὰς
  περιεποιοῦντο. <span style="color:#b00e23">(19)</span> καὶ ἐβεβήλουν µε πρὸς
  τὸν λαόν µου ἕνεκεν δρακὸς κριθῶν καὶ ἕνεκεν κλασµάτων ἄρτου τοῦ ἀποκτεῖναι
  ψυχάς, ἃς οὐκ ἔδει ἀποθανεῖν, καὶ τοῦ περιποιήσασθαι ψυχάς, ἃς οὐκ ἔδει
  ζῆσαι, ἐν τῷ ἀποφθέγγεσθαι ὑµᾶς λαῷ εἰσακούοντι µάταια ἀποφθέγµατα.
  <span style="color:#b00e23">(20)</span> διὰ τοῦτο τάδε λέγει κύριος κύριος
  Ἰδοὺ ἐγὼ ἐπὶ τὰ προσκεφάλαια ὑµῶν, ἐφ’ ἃ ὑµεῖς συστρέφετε ἐκεῖ ψυχάς, καὶ
  διαρρήξω αὐτὰ ἀπὸ τῶν βραχιόνων ὑµῶν καὶ ἐξαποστελῶ τὰς ψυχάς, ἃς ὑµεῖς
  ἐκστρέφετε τὰς ψυχὰς αὐτῶν, εἰς διασκορπισµόν· <span style=
  "color:#b00e23">(21)</span> καὶ διαρρήξω τὰ ἐπιβόλαια ὑµῶν καὶ ῥύσοµαι τὸν
  λαόν µου ἐκ χειρὸς ὑµῶν, καὶ οὐκέτι ἔσονται ἐν χερσὶν ὑµῶν εἰς συστροφήν· καὶ
  ἐπιγνώσεσθε διότι ἐγὼ κύριος. <span style="color:#b00e23">(22)</span> ἀνθ’ ὧν
  διεστρέφετε καρδίαν δικαίου ἀδίκως καὶ ἐγὼ οὐ διέστρεφον αὐτὸν καὶ τοῦ
  κατισχῦσαι χεῖρας ἀνόµου τὸ καθόλου µὴ ἀποστρέψαι ἀπὸ τῆς ὁδοῦ αὐτοῦ τῆς
  πονηρᾶς καὶ ζῆσαι αὐτόν, <span style="color:#b00e23">(23)</span> διὰ τοῦτο
  ψευδῆ οὐ µὴ ἴδητε καὶ µαντείας οὐ µὴ µαντεύσησθε ἔτι, καὶ ῥύσοµαι τὸν λαόν
  µου ἐκ χειρὸς ὑµῶν· καὶ γνώσεσθε ὅτι ἐγὼ κύριος.
  <h3 id="ezekiel14">14</h3><span style="color:#b00e23">(1)</span> Καὶ ἦλθον
  πρός µε ἄνδρες ἐκ τῶν πρεσβυτέρων τοῦ Ισραηλ καὶ ἐκάθισαν πρὸ προσώπου µου.
  <span style="color:#b00e23">(2)</span> καὶ ἐγένετο λόγος κυρίου πρός µε λέγων
  <span style="color:#b00e23">(3)</span> Υἱὲ ἀνθρώπου, οἱ ἄνδρες οὗτοι ἔθεντο
  τὰ διανοήµατα αὐτῶν ἐπὶ τὰς καρδίας αὐτῶν καὶ τὴν κόλασιν τῶν ἀδικιῶν αὐτῶν
  ἔθηκαν πρὸ προσώπου αὐτῶν· εἰ ἀποκρινόµενος ἀποκριθῶ αὐτοῖς; <span style=
  "color:#b00e23">(4)</span> διὰ τοῦτο λάλησον αὐτοῖς καὶ ἐρεῖς πρὸς αὐτούς
  Τάδε λέγει κύριος Ἄνθρωπος ἄνθρωπος ἐκ τοῦ οἴκου Ισραηλ, ὃς ἂν θῇ τὰ
  διανοήµατα αὐτοῦ ἐπὶ τὴν καρδίαν αὐτοῦ καὶ τὴν κόλασιν τῆς ἀδικίας αὐτοῦ τάξῃ
  πρὸ προσώπου αὐτοῦ καὶ ἔλθῃ πρὸς τὸν προφήτην, ἐγὼ κύριος ἀποκριθήσοµαι αὐτῷ
  ἐν οἷς ἐνέχεται ἡ διάνοια αὐτοῦ, <span style="color:#b00e23">(5)</span> ὅπως
  πλαγιάσῃ τὸν οἶκον τοῦ Ισραηλ κατὰ τὰς καρδίας αὐτῶν τὰς ἀπηλλοτριωµένας ἀπ’
  ἐµοῦ ἐν τοῖς ἐνθυµήµασιν αὐτῶν. <span style="color:#b00e23">(6)</span> διὰ
  τοῦτο εἰπὸν πρὸς τὸν οἶκον τοῦ Ισραηλ Τάδε λέγει κύριος κύριος Ἐπιστράφητε
  καὶ ἀποστρέψατε ἀπὸ τῶν ἐπιτηδευµάτων ὑµῶν καὶ ἀπὸ πασῶν τῶν ἀσεβειῶν ὑµῶν
  καὶ ἐπιστρέψατε τὰ πρόσωπα ὑµῶν. <span style="color:#b00e23">(7)</span> διότι
  ἄνθρωπος ἄνθρωπος ἐκ τοῦ οἴκου Ισραηλ καὶ ἐκ τῶν προσηλύτων τῶν
  προσηλυτευόντων ἐν τῷ Ισραηλ, ὃς ἂν ἀπαλλοτριωθῇ ἀπ’ ἐµοῦ καὶ θῆται τὰ
  ἐνθυµήµατα αὐτοῦ ἐπὶ τὴν καρδίαν αὐτοῦ καὶ τὴν κόλασιν τῆς ἀδικίας αὐτοῦ τάξῃ
  πρὸ προσώπου αὐτοῦ καὶ ἔλθῃ πρὸς τὸν προφήτην τοῦ ἐπερωτῆσαι αὐτὸν ἐν ἐµοί,
  ἐγὼ κύριος ἀποκριθήσοµαι αὐτῷ ἐν ᾧ ἐνέχεται ἐν αὐτῷ· <span style=
  "color:#b00e23">(8)</span> καὶ στηριῶ τὸ πρόσωπόν µου ἐπὶ τὸν ἄνθρωπον
  ἐκεῖνον καὶ θήσοµαι αὐτὸν εἰς ἔρηµον καὶ εἰς ἀφανισµὸν καὶ ἐξαρῶ αὐτὸν ἐκ
  µέσου τοῦ λαοῦ µου· καὶ ἐπιγνώσεσθε ὅτι ἐγὼ κύριος. <span style=
  "color:#b00e23">(9)</span> καὶ ὁ προφήτης ἐὰν πλανηθῇ καὶ λαλήσῃ, ἐγὼ κύριος
  πεπλάνηκα τὸν προφήτην ἐκεῖνον καὶ ἐκτενῶ τὴν χεῖρά µου ἐπ’ αὐτὸν καὶ ἀφανιῶ
  αὐτὸν ἐκ µέσου τοῦ λαοῦ µου Ισραηλ. <span style="color:#b00e23">(10)</span>
  καὶ λήµψονται τὴν ἀδικίαν αὐτῶν· κατὰ τὸ ἀδίκηµα τοῦ ἐπερωτῶντος καὶ κατὰ τὸ
  ἀδίκηµα ὁµοίως τῷ προφήτῃ ἔσται, <span style="color:#b00e23">(11)</span> ὅπως
  µὴ πλανᾶται ἔτι ὁ οἶκος τοῦ Ισραηλ ἀπ’ ἐµοῦ, καὶ ἵνα µὴ µιαίνωνται ἔτι ἐν
  πᾶσιν τοῖς παραπτώµασιν αὐτῶν· καὶ ἔσονταί µοι εἰς λαόν, καὶ ἐγὼ ἔσοµαι
  αὐτοῖς εἰς θεόν, λέγει κύριος. <span style="color:#b00e23">(12)</span> Καὶ
  ἐγένετο λόγος κυρίου πρός µε λέγων <span style="color:#b00e23">(13)</span>
  Υἱὲ ἀνθρώπου, γῆ ἐὰν ἁµάρτῃ µοι τοῦ παραπεσεῖν παράπτωµα καὶ ἐκτενῶ τὴν χεῖρά
  µου ἐπ’ αὐτὴν καὶ συντρίψω αὐτῆς στήριγµα ἄρτου καὶ ἐξαποστελῶ ἐπ’ αὐτὴν
  λιµὸν καὶ ἐξαρῶ ἐξ αὐτῆς ἄνθρωπον καὶ κτήνη, <span style=
  "color:#b00e23">(14)</span> καὶ ἐὰν ὦσιν οἱ τρεῖς ἄνδρες οὗτοι ἐν µέσῳ αὐτῆς,
  Νωε καὶ Δανιηλ καὶ Ιωβ, αὐτοὶ ἐν τῇ δικαιοσύνῃ αὐτῶν σωθήσονται, λέγει
  κύριος. <span style="color:#b00e23">(15)</span> ἐὰν καὶ θηρία πονηρὰ ἐπάγω
  ἐπὶ τὴν γῆν καὶ τιµωρήσοµαι αὐτὴν καὶ ἔσται εἰς ἀφανισµὸν καὶ οὐκ ἔσται ὁ
  διοδεύων ἀπὸ προσώπου τῶν θηρίων, <span style="color:#b00e23">(16)</span> καὶ
  οἱ τρεῖς ἄνδρες οὗτοι ἐν µέσῳ αὐτῆς ὦσι, ζῶ ἐγώ, λέγει κύριος, εἰ υἱοὶ ἢ
  θυγατέρες σωθήσονται, ἀλλ’ ἢ αὐτοὶ µόνοι σωθήσονται, ἡ δὲ γῆ ἔσται εἰς
  ὄλεθρον. <span style="color:#b00e23">(17)</span> ἢ καὶ ῥοµφαίαν ἐὰν ἐπάγω ἐπὶ
  τὴν γῆν ἐκείνην καὶ εἴπω Ῥοµφαία διελθάτω διὰ τῆς γῆς, καὶ ἐξαρῶ ἐξ αὐτῆς
  ἄνθρωπον καὶ κτῆνος, <span style="color:#b00e23">(18)</span> καὶ οἱ τρεῖς
  ἄνδρες οὗτοι ἐν µέσῳ αὐτῆς, ζῶ ἐγώ, λέγει κύριος, οὐ µὴ ῥύσωνται υἱοὺς οὐδὲ
  θυγατέρας, αὐτοὶ µόνοι σωθήσονται. <span style="color:#b00e23">(19)</span> ἢ
  καὶ θάνατον ἐπαποστείλω ἐπὶ τὴν γῆν ἐκείνην καὶ ἐκχεῶ τὸν θυµόν µου ἐπ’ αὐτὴν
  ἐν αἵµατι τοῦ ἐξολεθρεῦσαι ἐξ αὐτῆς ἄνθρωπον καὶ κτῆνος, <span style=
  "color:#b00e23">(20)</span> καὶ Νωε καὶ Δανιηλ καὶ Ιωβ ἐν µέσῳ αὐτῆς, ζῶ ἐγώ,
  λέγει κύριος, ἐὰν υἱοὶ ἢ θυγατέρες ὑπολειφθῶσιν, αὐτοὶ ἐν τῇ δικαιοσύνῃ αὐτῶν
  ῥύσονται τὰς ψυχὰς αὐτῶν. <span style="color:#b00e23">(21)</span> τάδε λέγει
  κύριος Ἐὰν δὲ καὶ τὰς τέσσαρας ἐκδικήσεις µου τὰς πονηράς, ῥοµφαίαν καὶ λιµὸν
  καὶ θηρία πονηρὰ καὶ θάνατον, ἐξαποστείλω ἐπὶ Ιερουσαληµ τοῦ ἐξολεθρεῦσαι ἐξ
  αὐτῆς ἄνθρωπον καὶ κτῆνος <span style="color:#b00e23">(22)</span> καὶ ἰδοὺ
  ὑπολελειµµένοι ἐν αὐτῇ οἱ ἀνασεσῳσµένοι αὐτῆς, οἳ ἐξάγουσιν ἐξ αὐτῆς υἱοὺς
  καὶ θυγατέρας, ἰδοὺ αὐτοὶ ἐκπορεύονται πρὸς ὑµᾶς, καὶ ὄψεσθε τὰς ὁδοὺς αὐτῶν
  καὶ τὰ ἐνθυµήµατα αὐτῶν καὶ µεταµεληθήσεσθε ἐπὶ τὰ κακά, ἃ ἐπήγαγον ἐπὶ
  Ιερουσαληµ, πάντα τὰ κακὰ ἃ ἐπήγαγον ἐπ’ αὐτήν, <span style=
  "color:#b00e23">(23)</span> καὶ παρακαλέσουσιν ὑµᾶς, διότι ὄψεσθε τὰς ὁδοὺς
  αὐτῶν καὶ τὰ ἐνθυµήµατα αὐτῶν, καὶ ἐπιγνώσεσθε διότι οὐ µάτην πεποίηκα πάντα,
  ὅσα ἐποίησα ἐν αὐτῇ, λέγει κύριος.
  <h3 id="ezekiel15">15</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Καὶ σύ, υἱὲ
  ἀνθρώπου, τί ἂν γένοιτο τὸ ξύλον τῆς ἀµπέλου ἐκ πάντων τῶν ξύλων τῶν κληµάτων
  τῶν ὄντων ἐν τοῖς ξύλοις τοῦ δρυµοῦ; <span style="color:#b00e23">(3)</span>
  εἰ λήµψονται ἐξ αὐτῆς ξύλον τοῦ ποιῆσαι εἰς ἐργασίαν; εἰ λήµψονται ἐξ αὐτῆς
  πάσσαλον τοῦ κρεµάσαι ἐπ’ αὐτὸν πᾶν σκεῦος; <span style=
  "color:#b00e23">(4)</span> πάρεξ πυρὶ δέδοται εἰς ἀνάλωσιν, τὴν κατ’ ἐνιαυτὸν
  κάθαρσιν ἀπ’ αὐτῆς ἀναλίσκει τὸ πῦρ, καὶ ἐκλείπει εἰς τέλος· µὴ χρήσιµον
  ἔσται εἰς ἐργασίαν; <span style="color:#b00e23">(5)</span> οὐδὲ ἔτι αὐτοῦ
  ὄντος ὁλοκλήρου οὐκ ἔσται εἰς ἐργασίαν. µὴ ὅτι ἐὰν καὶ πῦρ αὐτὸ ἀναλώσῃ εἰς
  τέλος, εἰ ἔσται ἔτι εἰς ἐργασίαν; <span style="color:#b00e23">(6)</span> διὰ
  τοῦτο εἰπόν Τάδε λέγει κύριος Ὃν τρόπον τὸ ξύλον τῆς ἀµπέλου ἐν τοῖς ξύλοις
  τοῦ δρυµοῦ, ὃ δέδωκα αὐτὸ τῷ πυρὶ εἰς ἀνάλωσιν, οὕτως δέδωκα τοὺς
  κατοικοῦντας Ιερουσαληµ. <span style="color:#b00e23">(7)</span> καὶ δώσω τὸ
  πρόσωπόν µου ἐπ’ αὐτούς· ἐκ τοῦ πυρὸς ἐξελεύσονται, καὶ πῦρ αὐτοὺς
  καταφάγεται, καὶ ἐπιγνώσονται ὅτι ἐγὼ κύριος ἐν τῷ στηρίσαι µε τὸ πρόσωπόν
  µου ἐπ’ αὐτούς. <span style="color:#b00e23">(8)</span> καὶ δώσω τὴν γῆν εἰς
  ἀφανισµὸν ἀνθ’ ὧν παρέπεσον παραπτώµατι, λέγει κύριος.
  <h3 id="ezekiel16">16</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, διαµάρτυραι τῇ Ιερουσαληµ τὰς ἀνοµίας αὐτῆς <span style=
  "color:#b00e23">(3)</span> καὶ ἐρεῖς Τάδε λέγει κύριος τῇ Ιερουσαληµ Ἡ ῥίζα
  σου καὶ ἡ γένεσίς σου ἐκ γῆς Χανααν, ὁ πατήρ σου Αµορραῖος, καὶ ἡ µήτηρ σου
  Χετταία. <span style="color:#b00e23">(4)</span> καὶ ἡ γένεσίς σου· ἐν ᾗ ἡµέρᾳ
  ἐτέχθης, οὐκ ἔδησαν τοὺς µαστούς σου, καὶ ἐν ὕδατι οὐκ ἐλούσθης οὐδὲ ἁλὶ
  ἡλίσθης καὶ σπαργάνοις οὐκ ἐσπαργανώθης, <span style=
  "color:#b00e23">(5)</span> οὐδὲ ἐφείσατο ὁ ὀφθαλµός µου ἐπὶ σοὶ τοῦ ποιῆσαί
  σοι ἓν ἐκ πάντων τούτων τοῦ παθεῖν τι ἐπὶ σοί, καὶ ἀπερρίφης ἐπὶ πρόσωπον τοῦ
  πεδίου τῇ σκολιότητι τῆς ψυχῆς σου ἐν ᾗ ἡµέρᾳ ἐτέχθης. <span style=
  "color:#b00e23">(6)</span> καὶ διῆλθον ἐπὶ σὲ καὶ εἶδόν σε πεφυρµένην ἐν τῷ
  αἵµατί σου καὶ εἶπά σοι Ἐκ τοῦ αἵµατός σου ζωή· <span style=
  "color:#b00e23">(7)</span> πληθύνου· καθὼς ἡ ἀνατολὴ τοῦ ἀγροῦ δέδωκά σε. καὶ
  ἐπληθύνθης καὶ ἐµεγαλύνθης καὶ εἰσῆλθες εἰς πόλεις πόλεων· οἱ µαστοί σου
  ἀνωρθώθησαν, καὶ ἡ θρίξ σου ἀνέτειλεν, σὺ δὲ ἦσθα γυµνὴ καὶ ἀσχηµονοῦσα.
  <span style="color:#b00e23">(8)</span> καὶ διῆλθον διὰ σοῦ καὶ εἶδόν σε, καὶ
  ἰδοὺ καιρός σου καιρὸς καταλυόντων, καὶ διεπέτασα τὰς πτέρυγάς µου ἐπὶ σὲ καὶ
  ἐκάλυψα τὴν ἀσχηµοσύνην σου· καὶ ὤµοσά σοι καὶ εἰσῆλθον ἐν διαθήκῃ µετὰ σοῦ,
  λέγει κύριος, καὶ ἐγένου µοι. <span style="color:#b00e23">(9)</span> καὶ
  ἔλουσά σε ἐν ὕδατι καὶ ἀπέπλυνα τὸ αἷµά σου ἀπὸ σοῦ καὶ ἔχρισά σε ἐν ἐλαίῳ
  <span style="color:#b00e23">(10)</span> καὶ ἐνέδυσά σε ποικίλα καὶ ὑπέδησά σε
  ὑάκινθον καὶ ἔζωσά σε βύσσῳ καὶ περιέβαλόν σε τριχάπτῳ <span style=
  "color:#b00e23">(11)</span> καὶ ἐκόσµησά σε κόσµῳ καὶ περιέθηκα ψέλια περὶ
  τὰς χεῖράς σου καὶ κάθεµα περὶ τὸν τράχηλόν σου <span style=
  "color:#b00e23">(12)</span> καὶ ἔδωκα ἐνώτιον περὶ τὸν µυκτῆρά σου καὶ
  τροχίσκους ἐπὶ τὰ ὦτά σου καὶ στέφανον καυχήσεως ἐπὶ τὴν κεφαλήν σου·
  <span style="color:#b00e23">(13)</span> καὶ ἐκοσµήθης χρυσίῳ καὶ ἀργυρίῳ, καὶ
  τὰ περιβόλαιά σου βύσσινα καὶ τρίχαπτα καὶ ποικίλα· σεµίδαλιν καὶ ἔλαιον καὶ
  µέλι ἔφαγες καὶ ἐγένου καλὴ σφόδρα. <span style="color:#b00e23">(14)</span>
  καὶ ἐξῆλθέν σου ὄνοµα ἐν τοῖς ἔθνεσιν ἐν τῷ κάλλει σου, διότι συντετελεσµένον
  ἦν ἐν εὐπρεπείᾳ ἐν τῇ ὡραιότητι, ᾗ ἔταξα ἐπὶ σέ, λέγει κύριος. — <span style=
  "color:#b00e23">(15)</span> καὶ ἐπεποίθεις ἐν τῷ κάλλει σου καὶ ἐπόρνευσας
  ἐπὶ τῷ ὀνόµατί σου καὶ ἐξέχεας τὴν πορνείαν σου ἐπὶ πάντα πάροδον, ὃ οὐκ
  ἔσται. <span style="color:#b00e23">(16)</span> καὶ ἔλαβες ἐκ τῶν ἱµατίων σου
  καὶ ἐποίησας σεαυτῇ εἴδωλα ῥαπτὰ καὶ ἐξεπόρνευσας ἐπ’ αὐτά· καὶ οὐ µὴ
  εἰσέλθῃς, οὐδὲ µὴ γένηται. <span style="color:#b00e23">(17)</span> καὶ ἔλαβες
  τὰ σκεύη τῆς καυχήσεώς σου ἐκ τοῦ χρυσίου µου καὶ ἐκ τοῦ ἀργυρίου µου, ἐξ ὧν
  ἔδωκά σοι, καὶ ἐποίησας σεαυτῇ εἰκόνας ἀρσενικὰς καὶ ἐξεπόρνευσας ἐν αὐταῖς·
  <span style="color:#b00e23">(18)</span> καὶ ἔλαβες τὸν ἱµατισµὸν τὸν ποικίλον
  σου καὶ περιέβαλες αὐτὰ καὶ τὸ ἔλαιόν µου καὶ τὸ θυµίαµά µου ἔθηκας πρὸ
  προσώπου αὐτῶν· <span style="color:#b00e23">(19)</span> καὶ τοὺς ἄρτους µου,
  οὓς ἔδωκά σοι, σεµίδαλιν καὶ ἔλαιον καὶ µέλι ἐψώµισά σε καὶ ἔθηκας αὐτὰ πρὸ
  προσώπου αὐτῶν εἰς ὀσµὴν εὐωδίας· καὶ ἐγένετο, λέγει κύριος. <span style=
  "color:#b00e23">(20)</span> καὶ ἔλαβες τοὺς υἱούς σου καὶ τὰς θυγατέρας σου,
  ἃς ἐγέννησας, καὶ ἔθυσας αὐτὰ αὐτοῖς εἰς ἀνάλωσιν, ὡς µικρὰ ἐξεπόρνευσας,
  <span style="color:#b00e23">(21)</span> καὶ ἔσφαξας τὰ τέκνα σου καὶ ἔδωκας
  αὐτὰ ἐν τῷ ἀποτροπιάζεσθαί σε ἐν αὐτοῖς. <span style=
  "color:#b00e23">(22)</span> τοῦτο παρὰ πᾶσαν τὴν πορνείαν σου, καὶ οὐκ
  ἐµνήσθης τὰς ἡµέρας τῆς νηπιότητός σου, ὅτε ἦσθα γυµνὴ καὶ ἀσχηµονοῦσα καὶ
  πεφυρµένη ἐν τῷ αἵµατί σου ἔζησας. <span style="color:#b00e23">(23)</span>
  καὶ ἐγένετο µετὰ πάσας τὰς κακίας σου, λέγει κύριος, <span style=
  "color:#b00e23">(24)</span> καὶ ᾠκοδόµησας σεαυτῇ οἴκηµα πορνικὸν καὶ
  ἐποίησας σεαυτῇ ἔκθεµα ἐν πάσῃ πλατείᾳ <span style=
  "color:#b00e23">(25)</span> καὶ ἐπ’ ἀρχῆς πάσης ὁδοῦ ᾠκοδόµησας τὰ πορνεῖά
  σου καὶ ἐλυµήνω τὸ κάλλος σου καὶ διήγαγες τὰ σκέλη σου παντὶ παρόδῳ καὶ
  ἐπλήθυνας τὴν πορνείαν σου· <span style="color:#b00e23">(26)</span> καὶ
  ἐξεπόρνευσας ἐπὶ τοὺς υἱοὺς Αἰγύπτου τοὺς ὁµοροῦντάς σοι τοὺς µεγαλοσάρκους
  καὶ πολλαχῶς ἐξεπόρνευσας τοῦ παροργίσαι µε. <span style=
  "color:#b00e23">(27)</span> ἐὰν δὲ ἐκτείνω τὴν χεῖρά µου ἐπὶ σέ, καὶ ἐξαρῶ τὰ
  νόµιµά σου καὶ παραδώσω σε εἰς ψυχὰς µισούντων σε, θυγατέρας ἀλλοφύλων τὰς
  ἐκκλινούσας σε ἐκ τῆς ὁδοῦ σου, ἧς ἠσέβησας. <span style=
  "color:#b00e23">(28)</span> καὶ ἐξεπόρνευσας ἐπὶ τὰς θυγατέρας Ασσουρ καὶ
  οὐδ’ οὕτως ἐνεπλήσθης· καὶ ἐξεπόρνευσας καὶ οὐκ ἐνεπίπλω. <span style=
  "color:#b00e23">(29)</span> καὶ ἐπλήθυνας τὰς διαθήκας σου πρὸς γῆν Χαλδαίων
  καὶ οὐδὲ ἐν τούτοις ἐνεπλήσθης. <span style="color:#b00e23">(30)</span> τί
  διαθῶ τὴν θυγατέρα σου, λέγει κύριος, ἐν τῷ ποιῆσαί σε ταῦτα πάντα, ἔργα
  γυναικὸς πόρνης; καὶ ἐξεπόρνευσας τρισσῶς <span style=
  "color:#b00e23">(31)</span> ἐν ταῖς θυγατράσιν σου· τὸ πορνεῖόν σου
  ᾠκοδόµησας ἐπὶ πάσης ἀρχῆς ὁδοῦ καὶ τὴν βάσιν σου ἐποίησας ἐν πάσῃ πλατείᾳ
  καὶ ἐγένου ὡς πόρνη συνάγουσα µισθώµατα. <span style=
  "color:#b00e23">(32)</span> ἡ γυνὴ ἡ µοιχωµένη ὁµοία σοι παρὰ τοῦ ἀνδρὸς
  αὐτῆς λαµβάνουσα µισθώµατα· <span style="color:#b00e23">(33)</span> πᾶσι τοῖς
  ἐκπορνεύσασιν αὐτὴν προσεδίδου µισθώµατα, καὶ σὺ δέδωκας µισθώµατα πᾶσι τοῖς
  ἐρασταῖς σου καὶ ἐφόρτιζες αὐτοὺς τοῦ ἔρχεσθαι πρὸς σὲ κυκλόθεν ἐν τῇ πορνείᾳ
  σου. <span style="color:#b00e23">(34)</span> καὶ ἐγένετο ἐν σοὶ διεστραµµένον
  παρὰ τὰς γυναῖκας ἐν τῇ πορνείᾳ σου, καὶ µετὰ σοῦ πεπορνεύκασιν ἐν τῷ
  προσδιδόναι σε µισθώµατα, καὶ σοὶ µισθώµατα οὐκ ἐδόθη, καὶ ἐγένετο ἐν σοὶ
  διεστραµµένα. — <span style="color:#b00e23">(35)</span> διὰ τοῦτο, πόρνη,
  ἄκουε λόγον κυρίου <span style="color:#b00e23">(36)</span> Τάδε λέγει κύριος
  Ἀνθ’ ὧν ἐξέχεας τὸν χαλκόν σου, καὶ ἀποκαλυφθήσεται ἡ αἰσχύνη σου ἐν τῇ
  πορνείᾳ σου πρὸς τοὺς ἐραστάς σου καὶ εἰς πάντα τὰ ἐνθυµήµατα τῶν ἀνοµιῶν σου
  καὶ ἐν τοῖς αἵµασιν τῶν τέκνων σου, ὧν ἔδωκας αὐτοῖς. <span style=
  "color:#b00e23">(37)</span> διὰ τοῦτο ἰδοὺ ἐγὼ ἐπὶ σὲ συνάγω πάντας τοὺς
  ἐραστάς σου, ἐν οἷς ἐπεµίγης ἐν αὐτοῖς, καὶ πάντας, οὓς ἠγάπησας, σὺν πᾶσιν,
  οἷς ἐµίσεις· καὶ συνάξω αὐτοὺς ἐπὶ σὲ κυκλόθεν καὶ ἀποκαλύψω τὰς κακίας σου
  πρὸς αὐτούς, καὶ ὄψονται πᾶσαν τὴν αἰσχύνην σου· <span style=
  "color:#b00e23">(38)</span> καὶ ἐκδικήσω σε ἐκδικήσει µοιχαλίδος καὶ
  ἐκχεούσης αἷµα καὶ θήσω σε ἐν αἵµατι θυµοῦ καὶ ζήλου. <span style=
  "color:#b00e23">(39)</span> καὶ παραδώσω σε εἰς χεῖρας αὐτῶν, καὶ
  κατασκάψουσιν τὸ πορνεῖόν σου καὶ καθελοῦσιν τὴν βάσιν σου καὶ ἐκδύσουσίν σε
  τὸν ἱµατισµόν σου καὶ λήµψονται τὰ σκεύη τῆς καυχήσεώς σου καὶ ἀφήσουσίν σε
  γυµνὴν καὶ ἀσχηµονοῦσαν. <span style="color:#b00e23">(40)</span> καὶ ἄξουσιν
  ἐπὶ σὲ ὄχλους καὶ λιθοβολήσουσίν σε ἐν λίθοις καὶ κατασφάξουσίν σε ἐν τοῖς
  ξίφεσιν αὐτῶν. <span style="color:#b00e23">(41)</span> καὶ ἐµπρήσουσιν τοὺς
  οἴκους σου πυρὶ καὶ ποιήσουσιν ἐν σοὶ ἐκδικήσεις ἐνώπιον γυναικῶν πολλῶν· καὶ
  ἀποστρέψω σε ἐκ τῆς πορνείας σου, καὶ µισθώµατα οὐ µὴ δῷς οὐκέτι.
  <span style="color:#b00e23">(42)</span> καὶ ἐπαφήσω τὸν θυµόν µου ἐπὶ σέ, καὶ
  ἐξαρθήσεται ὁ ζῆλός µου ἐκ σοῦ, καὶ ἀναπαύσοµαι καὶ οὐ µὴ µεριµνήσω οὐκέτι.
  <span style="color:#b00e23">(43)</span> ἀνθ’ ὧν οὐκ ἐµνήσθης τὴν ἡµέραν τῆς
  νηπιότητός σου καὶ ἐλύπεις µε ἐν πᾶσι τούτοις, καὶ ἐγὼ ἰδοὺ τὰς ὁδούς σου εἰς
  κεφαλήν σου δέδωκα, λέγει κύριος· καὶ οὕτως ἐποίησας τὴν ἀσέβειαν ἐπὶ πάσαις
  ταῖς ἀνοµίαις σου. <span style="color:#b00e23">(44)</span> ταῦτά ἐστιν πάντα,
  ὅσα εἶπαν κατὰ σοῦ ἐν παραβολῇ λέγοντες Καθὼς ἡ µήτηρ, καὶ ἡ θυγάτηρ.
  <span style="color:#b00e23">(45)</span> θυγάτηρ τῆς µητρός σου σὺ εἶ ἡ
  ἀπωσαµένη τὸν ἄνδρα αὐτῆς καὶ τὰ τέκνα αὐτῆς καὶ ἀδελφὴ τῶν ἀδελφῶν σου τῶν
  ἀπωσαµένων τοὺς ἄνδρας αὐτῶν καὶ τὰ τέκνα αὐτῶν· ἡ µήτηρ ὑµῶν Χετταία, καὶ ὁ
  πατὴρ ὑµῶν Αµορραῖος. <span style="color:#b00e23">(46)</span> ἡ ἀδελφὴ ὑµῶν ἡ
  πρεσβυτέρα Σαµάρεια, αὐτὴ καὶ αἱ θυγατέρες αὐτῆς, ἡ κατοικοῦσα ἐξ εὐωνύµων
  σου· καὶ ἡ ἀδελφή σου ἡ νεωτέρα σου ἡ κατοικοῦσα ἐκ δεξιῶν σου Σοδοµα καὶ αἱ
  θυγατέρες αὐτῆς. <span style="color:#b00e23">(47)</span> καὶ οὐδ’ ὧς ἐν ταῖς
  ὁδοῖς αὐτῶν ἐπορεύθης οὐδὲ κατὰ τὰς ἀνοµίας αὐτῶν ἐποίησας· παρὰ µικρὸν καὶ
  ὑπέρκεισαι αὐτὰς ἐν πάσαις ταῖς ὁδοῖς σου. <span style=
  "color:#b00e23">(48)</span> ζῶ ἐγώ, λέγει κύριος, εἰ πεποίηκεν Σοδοµα ἡ
  ἀδελφή σου, αὐτὴ καὶ αἱ θυγατέρες αὐτῆς, ὃν τρόπον ἐποίησας σὺ καὶ αἱ
  θυγατέρες σου. <span style="color:#b00e23">(49)</span> πλὴν τοῦτο τὸ ἀνόµηµα
  Σοδοµων τῆς ἀδελφῆς σου, ὑπερηφανία· ἐν πλησµονῇ ἄρτων καὶ ἐν εὐθηνίᾳ οἴνου
  ἐσπατάλων αὐτὴ καὶ αἱ θυγατέρες αὐτῆς· τοῦτο ὑπῆρχεν αὐτῇ καὶ ταῖς θυγατράσιν
  αὐτῆς, καὶ χεῖρα πτωχοῦ καὶ πένητος οὐκ ἀντελαµβάνοντο. <span style=
  "color:#b00e23">(50)</span> καὶ ἐµεγαλαύχουν καὶ ἐποίησαν ἀνοµήµατα ἐνώπιόν
  µου, καὶ ἐξῆρα αὐτάς, καθὼς εἶδον. <span style="color:#b00e23">(51)</span>
  καὶ Σαµάρεια κατὰ τὰς ἡµίσεις τῶν ἁµαρτιῶν σου οὐχ ἥµαρτεν· καὶ ἐπλήθυνας τὰς
  ἀνοµίας σου ὑπὲρ αὐτὰς καὶ ἐδικαίωσας τὰς ἀδελφάς σου ἐν πάσαις ταῖς ἀνοµίαις
  σου, αἷς ἐποίησας. <span style="color:#b00e23">(52)</span> καὶ σὺ κόµισαι
  βάσανόν σου, ἐν ᾗ ἔφθειρας τὰς ἀδελφάς σου ἐν ταῖς ἁµαρτίαις σου, αἷς
  ἠνόµησας ὑπὲρ αὐτὰς καὶ ἐδικαίωσας αὐτὰς ὑπὲρ σεαυτήν· καὶ σὺ αἰσχύνθητι καὶ
  λαβὲ τὴν ἀτιµίαν σου ἐν τῷ δικαιῶσαί σε τὰς ἀδελφάς σου. <span style=
  "color:#b00e23">(53)</span> καὶ ἀποστρέψω τὰς ἀποστροφὰς αὐτῶν, τὴν
  ἀποστροφὴν Σοδοµων καὶ τῶν θυγατέρων αὐτῆς, καὶ ἀποστρέψω τὴν ἀποστροφὴν
  Σαµαρείας καὶ τῶν θυγατέρων αὐτῆς, καὶ ἀποστρέψω τὴν ἀποστροφήν σου ἐν µέσῳ
  αὐτῶν, <span style="color:#b00e23">(54)</span> ὅπως κοµίσῃ τὴν βάσανόν σου
  καὶ ἀτιµωθήσῃ ἐκ πάντων, ὧν ἐποίησας ἐν τῷ σε παροργίσαι µε. <span style=
  "color:#b00e23">(55)</span> καὶ ἡ ἀδελφή σου Σοδοµα καὶ αἱ θυγατέρες αὐτῆς
  ἀποκατασταθήσονται καθὼς ἦσαν ἀπ’ ἀρχῆς, καὶ Σαµάρεια καὶ αἱ θυγατέρες αὐτῆς
  ἀποκατασταθήσονται καθὼς ἦσαν ἀπ’ ἀρχῆς, καὶ σὺ καὶ αἱ θυγατέρες σου
  ἀποκατασταθήσεσθε καθὼς ἀπ’ ἀρχῆς ἦτε. <span style=
  "color:#b00e23">(56)</span> καὶ εἰ µὴ ἦν Σοδοµα ἡ ἀδελφή σου εἰς ἀκοὴν ἐν τῷ
  στόµατί σου ἐν ταῖς ἡµέραις ὑπερηφανίας σου <span style=
  "color:#b00e23">(57)</span> πρὸ τοῦ ἀποκαλυφθῆναι τὰς κακίας σου, ὃν τρόπον
  νῦν ὄνειδος εἶ θυγατέρων Συρίας καὶ πάντων τῶν κύκλῳ αὐτῆς, θυγατέρων
  ἀλλοφύλων τῶν περιεχουσῶν σε κύκλῳ; <span style="color:#b00e23">(58)</span>
  τὰς ἀσεβείας σου καὶ τὰς ἀνοµίας σου, σὺ κεκόµισαι αὐτάς, λέγει κύριος.
  <span style="color:#b00e23">(59)</span> τάδε λέγει κύριος Καὶ ποιήσω ἐν σοὶ
  καθὼς ἐποίησας, ὡς ἠτίµωσας ταῦτα τοῦ παραβῆναι τὴν διαθήκην µου.
  <span style="color:#b00e23">(60)</span> καὶ µνησθήσοµαι ἐγὼ τῆς διαθήκης µου
  τῆς µετὰ σοῦ ἐν ἡµέραις νηπιότητός σου καὶ ἀναστήσω σοι διαθήκην αἰώνιον.
  <span style="color:#b00e23">(61)</span> καὶ µνησθήσῃ τὴν ὁδόν σου καὶ
  ἐξατιµωθήσῃ ἐν τῷ ἀναλαβεῖν σε τὰς ἀδελφάς σου τὰς πρεσβυτέρας σου σὺν ταῖς
  νεωτέραις σου, καὶ δώσω αὐτάς σοι εἰς οἰκοδοµὴν καὶ οὐκ ἐκ διαθήκης σου.
  <span style="color:#b00e23">(62)</span> καὶ ἀναστήσω ἐγὼ τὴν διαθήκην µου
  µετὰ σοῦ, καὶ ἐπιγνώσῃ ὅτι ἐγὼ κύριος, <span style=
  "color:#b00e23">(63)</span> ὅπως µνησθῇς καὶ αἰσχυνθῇς, καὶ µὴ ᾖ σοι ἔτι
  ἀνοῖξαι τὸ στόµα σου ἀπὸ προσώπου τῆς ἀτιµίας σου ἐν τῷ ἐξιλάσκεσθαί µέ σοι
  κατὰ πάντα, ὅσα ἐποίησας, λέγει κύριος.
  <h3 id="ezekiel17">17</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, διήγησαι διήγηµα καὶ εἰπὸν παραβολὴν πρὸς τὸν οἶκον τοῦ Ισραηλ
  <span style="color:#b00e23">(3)</span> καὶ ἐρεῖς Τάδε λέγει κύριος Ὁ ἀετὸς ὁ
  µέγας ὁ µεγαλοπτέρυγος ὁ µακρὸς τῇ ἐκτάσει πλήρης ὀνύχων, ὃς ἔχει τὸ ἥγηµα
  εἰσελθεῖν εἰς τὸν Λίβανον καὶ ἔλαβε τὰ ἐπίλεκτα τῆς κέδρου, <span style=
  "color:#b00e23">(4)</span> τὰ ἄκρα τῆς ἁπαλότητος ἀπέκνισεν καὶ ἤνεγκεν αὐτὰ
  εἰς γῆν Χανααν, εἰς πόλιν τετειχισµένην ἔθετο αὐτά. <span style=
  "color:#b00e23">(5)</span> καὶ ἔλαβεν ἀπὸ τοῦ σπέρµατος τῆς γῆς καὶ ἔδωκεν
  αὐτὸ εἰς τὸ πεδίον φυτὸν ἐφ’ ὕδατι πολλῷ, ἐπιβλεπόµενον ἔταξεν αὐτό.
  <span style="color:#b00e23">(6)</span> καὶ ἀνέτειλεν καὶ ἐγένετο εἰς ἄµπελον
  ἀσθενοῦσαν καὶ µικρὰν τῷ µεγέθει τοῦ ἐπιφαίνεσθαι αὐτήν· τὰ κλήµατα αὐτῆς ἐπ’
  αὐτὴν καὶ αἱ ῥίζαι αὐτῆς ὑποκάτω αὐτῆς ἦσαν. καὶ ἐγένετο εἰς ἄµπελον καὶ
  ἐποίησεν ἀπώρυγας καὶ ἐξέτεινεν τὴν ἀναδενδράδα αὐτῆς. <span style=
  "color:#b00e23">(7)</span> καὶ ἐγένετο ἀετὸς ἕτερος µέγας µεγαλοπτέρυγος
  πολὺς ὄνυξιν, καὶ ἰδοὺ ἡ ἄµπελος αὕτη περιπεπλεγµένη πρὸς αὐτόν, καὶ αἱ ῥίζαι
  αὐτῆς πρὸς αὐτόν, καὶ τὰ κλήµατα αὐτῆς ἐξαπέστειλεν αὐτῷ τοῦ ποτίσαι αὐτὴν
  σὺν τῷ βώλῳ τῆς φυτείας αὐτῆς. <span style="color:#b00e23">(8)</span> εἰς
  πεδίον καλὸν ἐφ’ ὕδατι πολλῷ αὕτη πιαίνεται τοῦ ποιεῖν βλαστοὺς καὶ φέρειν
  καρπὸν τοῦ εἶναι εἰς ἄµπελον µεγάλην. <span style="color:#b00e23">(9)</span>
  διὰ τοῦτο εἰπόν Τάδε λέγει κύριος Εἰ κατευθυνεῖ; οὐχὶ αἱ ῥίζαι τῆς ἁπαλότητος
  αὐτῆς καὶ ὁ καρπὸς σαπήσεται, καὶ ξηρανθήσεται πάντα τὰ προανατέλλοντα αὐτῆς;
  καὶ οὐκ ἐν βραχίονι µεγάλῳ οὐδ’ ἐν λαῷ πολλῷ τοῦ ἐκσπάσαι αὐτὴν ἐκ ῥιζῶν
  αὐτῆς. <span style="color:#b00e23">(10)</span> καὶ ἰδοὺ πιαίνεται· µὴ
  κατευθυνεῖ; οὐχ ἅµα τῷ ἅψασθαι αὐτῆς ἄνεµον τὸν καύσωνα ξηρανθήσεται ξηρασίᾳ;
  σὺν τῷ βώλῳ ἀνατολῆς αὐτῆς ξηρανθήσεται. <span style=
  "color:#b00e23">(11)</span> Καὶ ἐγένετο λόγος κυρίου πρός µε λέγων
  <span style="color:#b00e23">(12)</span> Υἱὲ ἀνθρώπου, εἰπὸν δὴ πρὸς τὸν οἶκον
  τὸν παραπικραίνοντα Οὐκ ἐπίστασθε τί ἦν ταῦτα; εἰπόν Ὅταν ἔλθῃ βασιλεὺς
  Βαβυλῶνος ἐπὶ Ιερουσαληµ, καὶ λήµψεται τὸν βασιλέα αὐτῆς καὶ τοὺς ἄρχοντας
  αὐτῆς καὶ ἄξει αὐτοὺς πρὸς ἑαυτὸν εἰς Βαβυλῶνα. <span style=
  "color:#b00e23">(13)</span> καὶ λήµψεται ἐκ τοῦ σπέρµατος τῆς βασιλείας καὶ
  διαθήσεται πρὸς αὐτὸν διαθήκην καὶ εἰσάξει αὐτὸν ἐν ἀρᾷ· καὶ τοὺς ἡγουµένους
  τῆς γῆς λήµψεται <span style="color:#b00e23">(14)</span> τοῦ γενέσθαι εἰς
  βασιλείαν ἀσθενῆ τὸ καθόλου µὴ ἐπαίρεσθαι τοῦ φυλάσσειν τὴν διαθήκην αὐτοῦ
  καὶ ἱστάνειν αὐτήν. <span style="color:#b00e23">(15)</span> καὶ ἀποστήσεται
  ἀπ’ αὐτοῦ τοῦ ἐξαποστέλλειν ἀγγέλους ἑαυτοῦ εἰς Αἴγυπτον τοῦ δοῦναι αὐτῷ
  ἵππους καὶ λαὸν πολύν. εἰ κατευθυνεῖ; εἰ διασωθήσεται ὁ ποιῶν ἐναντία; καὶ
  παραβαίνων διαθήκην εἰ σωθήσεται; <span style="color:#b00e23">(16)</span> ζῶ
  ἐγώ, λέγει κύριος, ἐὰν µὴ ἐν ᾧ τόπῳ ὁ βασιλεὺς ὁ βασιλεύσας αὐτόν, ὃς
  ἠτίµωσεν τὴν ἀράν µου καὶ ὃς παρέβη τὴν διαθήκην µου, µετ’ αὐτοῦ ἐν µέσῳ
  Βαβυλῶνος τελευτήσει. <span style="color:#b00e23">(17)</span> καὶ οὐκ ἐν
  δυνάµει µεγάλῃ οὐδ’ ἐν ὄχλῳ πολλῷ ποιήσει πρὸς αὐτὸν Φαραω πόλεµον, ἐν
  χαρακοβολίᾳ καὶ ἐν οἰκοδοµῇ βελοστάσεων τοῦ ἐξᾶραι ψυχάς. <span style=
  "color:#b00e23">(18)</span> καὶ ἠτίµωσεν ὁρκωµοσίαν τοῦ παραβῆναι διαθήκην,
  καὶ ἰδοὺ δέδωκεν τὴν χεῖρα αὐτοῦ καὶ πάντα ταῦτα ἐποίησεν αὐτῷ· µὴ σωθήσεται;
  <span style="color:#b00e23">(19)</span> διὰ τοῦτο εἰπόν Τάδε λέγει κύριος Ζῶ
  ἐγὼ ἐὰν µὴ τὴν διαθήκην µου, ἣν παρέβη, καὶ τὴν ὁρκωµοσίαν µου, ἣν ἠτίµωσεν,
  καὶ δώσω αὐτὰ εἰς κεφαλὴν αὐτοῦ. <span style="color:#b00e23">(20)</span> καὶ
  ἐκπετάσω ἐπ’ αὐτὸν τὸ δίκτυόν µου, καὶ ἁλώσεται ἐν τῇ περιοχῇ αὐτοῦ.
  <span style="color:#b00e23">(21)</span> ἐν πάσῃ παρατάξει αὐτοῦ ἐν ῥοµφαίᾳ
  πεσοῦνται, καὶ τοὺς καταλοίπους εἰς πάντα ἄνεµον διασπερῶ· καὶ ἐπιγνώσεσθε
  διότι ἐγὼ κύριος λελάληκα. — <span style="color:#b00e23">(22)</span> διότι
  τάδε λέγει κύριος Καὶ λήµψοµαι ἐγὼ ἐκ τῶν ἐπιλέκτων τῆς κέδρου, ἐκ κορυφῆς
  καρδίας αὐτῶν ἀποκνιῶ καὶ καταφυτεύσω ἐγὼ ἐπ’ ὄρος ὑψηλόν· καὶ κρεµάσω αὐτὸν
  <span style="color:#b00e23">(23)</span> ἐν ὄρει µετεώρῳ τοῦ Ισραηλ καὶ
  καταφυτεύσω, καὶ ἐξοίσει βλαστὸν καὶ ποιήσει καρπὸν καὶ ἔσται εἰς κέδρον
  µεγάλην, καὶ ἀναπαύσεται ὑποκάτω αὐτοῦ πᾶν θηρίον, καὶ πᾶν πετεινὸν ὑπὸ τὴν
  σκιὰν αὐτοῦ ἀναπαύσεται, τὰ κλήµατα αὐτοῦ ἀποκατασταθήσεται. <span style=
  "color:#b00e23">(24)</span> καὶ γνώσονται πάντα τὰ ξύλα τοῦ πεδίου διότι ἐγὼ
  κύριος ὁ ταπεινῶν ξύλον ὑψηλὸν καὶ ὑψῶν ξύλον ταπεινὸν καὶ ξηραίνων ξύλον
  χλωρὸν καὶ ἀναθάλλων ξύλον ξηρόν· ἐγὼ κύριος λελάληκα καὶ ποιήσω.
  <h3 id="ezekiel18">18</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, τί ὑµῖν ἡ παραβολὴ αὕτη ἐν τοῖς υἱοῖς Ισραηλ λέγοντες Οἱ πατέρες
  ἔφαγον ὄµφακα, καὶ οἱ ὀδόντες τῶν τέκνων ἐγοµφίασαν; <span style=
  "color:#b00e23">(3)</span> ζῶ ἐγώ, λέγει κύριος, ἐὰν γένηται ἔτι λεγοµένη ἡ
  παραβολὴ αὕτη ἐν τῷ Ισραηλ· <span style="color:#b00e23">(4)</span> ὅτι πᾶσαι
  αἱ ψυχαὶ ἐµαί εἰσιν· ὃν τρόπον ἡ ψυχὴ τοῦ πατρός, οὕτως καὶ ἡ ψυχὴ τοῦ υἱοῦ,
  ἐµαί εἰσιν· ἡ ψυχὴ ἡ ἁµαρτάνουσα, αὕτη ἀποθανεῖται. — <span style=
  "color:#b00e23">(5)</span> ὁ δὲ ἄνθρωπος, ὃς ἔσται δίκαιος, ὁ ποιῶν κρίµα καὶ
  δικαιοσύνην, <span style="color:#b00e23">(6)</span> ἐπὶ τῶν ὀρέων οὐ φάγεται
  καὶ τοὺς ὀφθαλµοὺς αὐτοῦ οὐ µὴ ἐπάρῃ πρὸς τὰ ἐνθυµήµατα οἴκου Ισραηλ καὶ τὴν
  γυναῖκα τοῦ πλησίον αὐτοῦ οὐ µὴ µιάνῃ καὶ πρὸς γυναῖκα ἐν ἀφέδρῳ οὖσαν οὐ
  προσεγγιεῖ <span style="color:#b00e23">(7)</span> καὶ ἄνθρωπον οὐ µὴ
  καταδυναστεύσῃ, ἐνεχυρασµὸν ὀφείλοντος ἀποδώσει καὶ ἅρπαγµα οὐχ ἁρπᾶται, τὸν
  ἄρτον αὐτοῦ τῷ πεινῶντι δώσει καὶ γυµνὸν περιβαλεῖ <span style=
  "color:#b00e23">(8)</span> καὶ τὸ ἀργύριον αὐτοῦ ἐπὶ τόκῳ οὐ δώσει καὶ
  πλεονασµὸν οὐ λήµψεται καὶ ἐξ ἀδικίας ἀποστρέψει τὴν χεῖρα αὐτοῦ, κρίµα
  δίκαιον ποιήσει ἀνὰ µέσον ἀνδρὸς καὶ ἀνὰ µέσον τοῦ πλησίον αὐτοῦ <span style=
  "color:#b00e23">(9)</span> καὶ τοῖς προστάγµασίν µου πεπόρευται καὶ τὰ
  δικαιώµατά µου πεφύλακται τοῦ ποιῆσαι αὐτά, δίκαιος οὗτός ἐστιν, ζωῇ ζήσεται,
  λέγει κύριος. — <span style="color:#b00e23">(10)</span> καὶ ἐὰν γεννήσῃ υἱὸν
  λοιµὸν ἐκχέοντα αἷµα καὶ ποιοῦντα ἁµαρτήµατα, <span style=
  "color:#b00e23">(11)</span> ἐν τῇ ὁδῷ τοῦ πατρὸς αὐτοῦ τοῦ δικαίου οὐκ
  ἐπορεύθη, ἀλλὰ καὶ ἐπὶ τῶν ὀρέων ἔφαγεν καὶ τὴν γυναῖκα τοῦ πλησίον αὐτοῦ
  ἐµίανεν <span style="color:#b00e23">(12)</span> καὶ πτωχὸν καὶ πένητα
  κατεδυνάστευσεν καὶ ἅρπαγµα ἥρπασεν καὶ ἐνεχυρασµὸν οὐκ ἀπέδωκεν καὶ εἰς τὰ
  εἴδωλα ἔθετο τοὺς ὀφθαλµοὺς αὐτοῦ, ἀνοµίαν πεποίηκεν, <span style=
  "color:#b00e23">(13)</span> µετὰ τόκου ἔδωκε καὶ πλεονασµὸν ἔλαβεν, οὗτος ζωῇ
  οὐ ζήσεται, πάσας τὰς ἀνοµίας ταύτας ἐποίησεν, θανάτῳ θανατωθήσεται, τὸ αἷµα
  αὐτοῦ ἐπ’ αὐτὸν ἔσται. — <span style="color:#b00e23">(14)</span> ἐὰν δὲ
  γεννήσῃ υἱόν, καὶ ἴδῃ πάσας τὰς ἁµαρτίας τοῦ πατρὸς αὐτοῦ, ἃς ἐποίησεν, καὶ
  φοβηθῇ καὶ µὴ ποιήσῃ κατὰ ταύτας, <span style="color:#b00e23">(15)</span> ἐπὶ
  τῶν ὀρέων οὐ βέβρωκεν καὶ τοὺς ὀφθαλµοὺς αὐτοῦ οὐκ ἔθετο εἰς τὰ ἐνθυµήµατα
  οἴκου Ισραηλ καὶ τὴν γυναῖκα τοῦ πλησίον αὐτοῦ οὐκ ἐµίανεν <span style=
  "color:#b00e23">(16)</span> καὶ ἄνθρωπον οὐ κατεδυνάστευσεν καὶ ἐνεχυρασµὸν
  οὐκ ἐνεχύρασεν καὶ ἅρπαγµα οὐχ ἥρπασεν, τὸν ἄρτον αὐτοῦ τῷ πεινῶντι ἔδωκεν
  καὶ γυµνὸν περιέβαλεν <span style="color:#b00e23">(17)</span> καὶ ἀπ’ ἀδικίας
  ἀπέστρεψε τὴν χεῖρα αὐτοῦ, τόκον οὐδὲ πλεονασµὸν οὐκ ἔλαβεν, δικαιοσύνην
  ἐποίησεν καὶ ἐν τοῖς προστάγµασίν µου ἐπορεύθη, οὐ τελευτήσει ἐν ἀδικίαις
  πατρὸς αὐτοῦ, ζωῇ ζήσεται. <span style="color:#b00e23">(18)</span> ὁ δὲ πατὴρ
  αὐτοῦ ἐὰν θλίψει θλίψῃ καὶ ἁρπάσῃ ἅρπαγµα, ἐναντία ἐποίησεν ἐν µέσῳ τοῦ λαοῦ
  µου καὶ ἀποθανεῖται ἐν τῇ ἀδικίᾳ αὐτοῦ. — <span style=
  "color:#b00e23">(19)</span> καὶ ἐρεῖτε Τί ὅτι οὐκ ἔλαβεν τὴν ἀδικίαν ὁ υἱὸς
  τοῦ πατρὸς αὐτοῦ; ὅτι ὁ υἱὸς δικαιοσύνην καὶ ἔλεος ἐποίησεν, πάντα τὰ νόµιµά
  µου συνετήρησεν καὶ ἐποίησεν αὐτά· ζωῇ ζήσεται. <span style=
  "color:#b00e23">(20)</span> ἡ δὲ ψυχὴ ἡ ἁµαρτάνουσα ἀποθανεῖται· ὁ δὲ υἱὸς οὐ
  λήµψεται τὴν ἀδικίαν τοῦ πατρὸς αὐτοῦ, οὐδὲ ὁ πατὴρ λήµψεται τὴν ἀδικίαν τοῦ
  υἱοῦ αὐτοῦ· δικαιοσύνη δικαίου ἐπ’ αὐτὸν ἔσται, καὶ ἀνοµία ἀνόµου ἐπ’ αὐτὸν
  ἔσται. <span style="color:#b00e23">(21)</span> καὶ ὁ ἄνοµος ἐὰν ἀποστρέψῃ ἐκ
  πασῶν τῶν ἀνοµιῶν αὐτοῦ, ὧν ἐποίησεν, καὶ φυλάξηται πάσας τὰς ἐντολάς µου καὶ
  ποιήσῃ δικαιοσύνην καὶ ἔλεος, ζωῇ ζήσεται, οὐ µὴ ἀποθάνῃ. <span style=
  "color:#b00e23">(22)</span> πάντα τὰ παραπτώµατα αὐτοῦ, ὅσα ἐποίησεν, οὐ
  µνησθήσεται· ἐν τῇ δικαιοσύνῃ αὐτοῦ, ᾗ ἐποίησεν, ζήσεται. <span style=
  "color:#b00e23">(23)</span> µὴ θελήσει θελήσω τὸν θάνατον τοῦ ἀνόµου, λέγει
  κύριος, ὡς τὸ ἀποστρέψαι αὐτὸν ἐκ τῆς ὁδοῦ τῆς πονηρᾶς καὶ ζῆν αὐτόν;
  <span style="color:#b00e23">(24)</span> ἐν δὲ τῷ ἀποστρέψαι δίκαιον ἐκ τῆς
  δικαιοσύνης αὐτοῦ καὶ ποιήσῃ ἀδικίαν κατὰ πάσας τὰς ἀνοµίας, ἃς ἐποίησεν ὁ
  ἄνοµος, πᾶσαι αἱ δικαιοσύναι αὐτοῦ, ἃς ἐποίησεν, οὐ µὴ µνησθῶσιν· ἐν τῷ
  παραπτώµατι αὐτοῦ, ᾧ παρέπεσεν, καὶ ἐν ταῖς ἁµαρτίαις αὐτοῦ, αἷς ἥµαρτεν, ἐν
  αὐταῖς ἀποθανεῖται. — <span style="color:#b00e23">(25)</span> καὶ εἴπατε Οὐ
  κατευθύνει ἡ ὁδὸς κυρίου. ἀκούσατε δή, πᾶς οἶκος Ισραηλ· µὴ ἡ ὁδός µου οὐ
  κατευθύνει; οὐχὶ ἡ ὁδὸς ὑµῶν οὐ κατευθύνει; <span style=
  "color:#b00e23">(26)</span> ἐν τῷ ἀποστρέψαι τὸν δίκαιον ἐκ τῆς δικαιοσύνης
  αὐτοῦ καὶ ποιήσῃ παράπτωµα καὶ ἀποθάνῃ, ἐν τῷ παραπτώµατι, ᾧ ἐποίησεν, ἐν
  αὐτῷ ἀποθανεῖται. <span style="color:#b00e23">(27)</span> καὶ ἐν τῷ
  ἀποστρέψαι ἄνοµον ἀπὸ τῆς ἀνοµίας αὐτοῦ, ἧς ἐποίησεν, καὶ ποιήσῃ κρίµα καὶ
  δικαιοσύνην, οὗτος τὴν ψυχὴν αὐτοῦ ἐφύλαξεν <span style=
  "color:#b00e23">(28)</span> καὶ ἀπέστρεψεν ἐκ πασῶν τῶν ἀσεβειῶν αὐτοῦ, ὧν
  ἐποίησεν, ζωῇ ζήσεται, οὐ µὴ ἀποθάνῃ. <span style="color:#b00e23">(29)</span>
  καὶ λέγουσιν ὁ οἶκος τοῦ Ισραηλ Οὐ κατορθοῖ ἡ ὁδὸς κυρίου. µὴ ἡ ὁδός µου οὐ
  κατορθοῖ, οἶκος Ισραηλ; οὐχὶ ἡ ὁδὸς ὑµῶν οὐ κατορθοῖ; <span style=
  "color:#b00e23">(30)</span> ἕκαστον κατὰ τὴν ὁδὸν αὐτοῦ κρινῶ ὑµᾶς, οἶκος
  Ισραηλ, λέγει κύριος· ἐπιστράφητε καὶ ἀποστρέψατε ἐκ πασῶν τῶν ἀσεβειῶν ὑµῶν,
  καὶ οὐκ ἔσονται ὑµῖν εἰς κόλασιν ἀδικίας. <span style=
  "color:#b00e23">(31)</span> ἀπορρίψατε ἀπὸ ἑαυτῶν πάσας τὰς ἀσεβείας ὑµῶν, ἃς
  ἠσεβήσατε εἰς ἐµέ, καὶ ποιήσατε ἑαυτοῖς καρδίαν καινὴν καὶ πνεῦµα καινόν· καὶ
  ἵνα τί ἀποθνῄσκετε, οἶκος Ισραηλ; <span style="color:#b00e23">(32)</span>
  διότι οὐ θέλω τὸν θάνατον τοῦ ἀποθνῄσκοντος, λέγει κύριος.
  <h3 id="ezekiel19">19</h3><span style="color:#b00e23">(1)</span> Καὶ σὺ λαβὲ
  θρῆνον ἐπὶ τὸν ἄρχοντα τοῦ Ισραηλ <span style="color:#b00e23">(2)</span> καὶ
  ἐρεῖς Τί ἡ µήτηρ σου; σκύµνος· ἐν µέσῳ λεόντων ἐγενήθη, ἐν µέσῳ λεόντων
  ἐπλήθυνεν σκύµνους αὐτῆς. <span style="color:#b00e23">(3)</span> καὶ
  ἀπεπήδησεν εἷς τῶν σκύµνων αὐτῆς, λέων ἐγένετο καὶ ἔµαθεν τοῦ ἁρπάζειν
  ἁρπάγµατα, ἀνθρώπους ἔφαγεν. <span style="color:#b00e23">(4)</span> καὶ
  ἤκουσαν κατ’ αὐτοῦ ἔθνη, ἐν τῇ διαφθορᾷ αὐτῶν συνελήµφθη, καὶ ἤγαγον αὐτὸν ἐν
  κηµῷ εἰς γῆν Αἰγύπτου. <span style="color:#b00e23">(5)</span> καὶ εἶδεν ὅτι
  ἀπῶσται ἀπ’ αὐτῆς καὶ ἀπώλετο ἡ ὑπόστασις αὐτῆς, καὶ ἔλαβεν ἄMον ἐκ τῶν
  σκύµνων αὐτῆς, λέοντα ἔταξεν αὐτόν. <span style="color:#b00e23">(6)</span>
  καὶ ἀνεστρέφετο ἐν µέσῳ λεόντων, λέων ἐγένετο καὶ ἔµαθεν ἁρπάζειν ἁρπάγµατα,
  ἀνθρώπους ἔφαγεν· <span style="color:#b00e23">(7)</span> καὶ ἐνέµετο τῷ
  θράσει αὐτοῦ καὶ τὰς πόλεις αὐτῶν ἐξηρήµωσεν καὶ ἠφάνισεν γῆν καὶ τὸ πλήρωµα
  αὐτῆς ἀπὸ φωνῆς ὠρύµατος αὐτοῦ. <span style="color:#b00e23">(8)</span> καὶ
  ἔδωκαν ἐπ’ αὐτὸν ἔθνη ἐκ χωρῶν κυκλόθεν καὶ ἐξεπέτασαν ἐπ’ αὐτὸν δίκτυα
  αὐτῶν, ἐν διαφθορᾷ αὐτῶν συνελήµφθη· <span style="color:#b00e23">(9)</span>
  καὶ ἔθεντο αὐτὸν ἐν κηµῷ καὶ ἐν γαλεάγρᾳ, ἦλθεν πρὸς βασιλέα Βαβυλῶνος, καὶ
  εἰσήγαγεν αὐτὸν εἰς φυλακήν, ὅπως µὴ ἀκουσθῇ ἡ φωνὴ αὐτοῦ ἐπὶ τὰ ὄρη τοῦ
  Ισραηλ. — <span style="color:#b00e23">(10)</span> ἡ µήτηρ σου ὡς ἄµπελος, ὡς
  ἄνθος ἐν ῥόᾳ ἐν ὕδατι πεφυτευµένη, ὁ καρπὸς αὐτῆς καὶ ὁ βλαστὸς αὐτῆς ἐγένετο
  ἐξ ὕδατος πολλοῦ. <span style="color:#b00e23">(11)</span> καὶ ἐγένετο αὐτῇ
  ῥάβδος ἰσχύος ἐπὶ φυλὴν ἡγουµένων, καὶ ὑψώθη τῷ µεγέθει αὐτῆς ἐν µέσῳ
  στελεχῶν καὶ εἶδεν τὸ µέγεθος αὐτῆς ἐν πλήθει κληµάτων αὐτῆς. <span style=
  "color:#b00e23">(12)</span> καὶ κατεκλάσθη ἐν θυµῷ, ἐπὶ γῆν ἐρρίφη, καὶ
  ἄνεµος ὁ καύσων ἐξήρανεν τὰ ἐκλεκτὰ αὐτῆς· ἐξεδικήθη καὶ ἐξηράνθη ἡ ῥάβδος
  ἰσχύος αὐτῆς, πῦρ ἀνήλωσεν αὐτήν. <span style="color:#b00e23">(13)</span> καὶ
  νῦν πεφύτευκαν αὐτὴν ἐν τῇ ἐρήµῳ, ἐν γῇ ἀνύδρῳ· <span style=
  "color:#b00e23">(14)</span> καὶ ἐξῆλθεν πῦρ ἐκ ῥάβδου ἐκλεκτῶν αὐτῆς καὶ
  κατέφαγεν αὐτήν, καὶ οὐκ ἦν ἐν αὐτῇ ῥάβδος ἰσχύος. φυλὴ εἰς παραβολὴν θρήνου
  ἐστὶν καὶ ἔσται εἰς θρῆνον.
  <h3 id="ezekiel20">20</h3><span style="color:#b00e23">(1)</span> Καὶ ἐγένετο
  ἐν τῷ ἔτει τῷ ἑβδόµῳ ἐν τῷ πέµπτῳ µηνὶ δεκάτῃ τοῦ µηνὸς ἦλθον ἄνδρες ἐκ τῶν
  πρεσβυτέρων οἴκου Ισραηλ ἐπερωτῆσαι τὸν κύριον καὶ ἐκάθισαν πρὸ προσώπου µου.
  <span style="color:#b00e23">(2)</span> καὶ ἐγένετο λόγος κυρίου πρός µε λέγων
  <span style="color:#b00e23">(3)</span> Υἱὲ ἀνθρώπου, λάλησον πρὸς τοὺς
  πρεσβυτέρους τοῦ Ισραηλ καὶ ἐρεῖς πρὸς αὐτούς Τάδε λέγει κύριος Εἰ ἐπερωτῆσαί
  µε ὑµεῖς ἔρχεσθε; ζῶ ἐγὼ εἰ ἀποκριθήσοµαι ὑµῖν, λέγει κύριος; <span style=
  "color:#b00e23">(4)</span> εἰ ἐκδικήσω αὐτοὺς ἐκδικήσει; υἱὲ ἀνθρώπου, τὰς
  ἀνοµίας τῶν πατέρων αὐτῶν διαµάρτυραι αὐτοῖς <span style=
  "color:#b00e23">(5)</span> καὶ ἐρεῖς πρὸς αὐτούς Τάδε λέγει κύριος Ἀφ’ ἧς
  ἡµέρας ᾑρέτισα τὸν οἶκον Ισραηλ καὶ ἐγνωρίσθην τῷ σπέρµατι οἴκου Ιακωβ καὶ
  ἐγνώσθην αὐτοῖς ἐν γῇ Αἰγύπτου καὶ ἀντελαβόµην τῇ χειρί µου αὐτῶν λέγων Ἐγὼ
  κύριος ὁ θεὸς ὑµῶν, <span style="color:#b00e23">(6)</span> ἐν ἐκείνῃ τῇ ἡµέρᾳ
  ἀντελαβόµην τῇ χειρί µου αὐτῶν τοῦ ἐξαγαγεῖν αὐτοὺς ἐκ γῆς Αἰγύπτου εἰς τὴν
  γῆν, ἣν ἡτοίµασα αὐτοῖς, γῆν ῥέουσαν γάλα καὶ µέλι, κηρίον ἐστὶν παρὰ πᾶσαν
  τὴν γῆν. <span style="color:#b00e23">(7)</span> καὶ εἶπα πρὸς αὐτούς Ἕκαστος
  τὰ βδελύγµατα τῶν ὀφθαλµῶν αὐτοῦ ἀπορριψάτω, καὶ ἐν τοῖς ἐπιτηδεύµασιν
  Αἰγύπτου µὴ µιαίνεσθε· ἐγὼ κύριος ὁ θεὸς ὑµῶν. <span style=
  "color:#b00e23">(8)</span> καὶ ἀπέστησαν ἀπ’ ἐµοῦ καὶ οὐκ ἠθέλησαν εἰσακοῦσαί
  µου, τὰ βδελύγµατα τῶν ὀφθαλµῶν αὐτῶν οὐκ ἀπέρριψαν καὶ τὰ ἐπιτηδεύµατα
  Αἰγύπτου οὐκ ἐγκατέλιπον. καὶ εἶπα τοῦ ἐκχέαι τὸν θυµόν µου ἐπ’ αὐτοὺς τοῦ
  συντελέσαι τὴν ὀργήν µου ἐν αὐτοῖς ἐν µέσῳ γῆς Αἰγύπτου. <span style=
  "color:#b00e23">(9)</span> καὶ ἐποίησα ὅπως τὸ ὄνοµά µου τὸ παράπαν µὴ
  βεβηλωθῇ ἐνώπιον τῶν ἐθνῶν, ὧν αὐτοί εἰσιν ἐν µέσῳ αὐτῶν, ἐν οἷς ἐγνώσθην
  πρὸς αὐτοὺς ἐνώπιον αὐτῶν τοῦ ἐξαγαγεῖν αὐτοὺς ἐκ γῆς Αἰγύπτου. <span style=
  "color:#b00e23">(10)</span> καὶ ἐξήγαγον αὐτοὺς ἐκ γῆς Αἰγύπτου καὶ ἤγαγον
  αὐτοὺς εἰς τὴν ἔρηµον <span style="color:#b00e23">(11)</span> καὶ ἔδωκα
  αὐτοῖς τὰ προστάγµατά µου καὶ τὰ δικαιώµατά µου ἐγνώρισα αὐτοῖς, ὅσα ποιήσει
  αὐτὰ ἄνθρωπος καὶ ζήσεται ἐν αὐτοῖς. <span style="color:#b00e23">(12)</span>
  καὶ τὰ σάββατά µου ἔδωκα αὐτοῖς τοῦ εἶναι εἰς σηµεῖον ἀνὰ µέσον ἐµοῦ καὶ ἀνὰ
  µέσον αὐτῶν τοῦ γνῶναι αὐτοὺς διότι ἐγὼ κύριος ὁ ἁγιάζων αὐτούς. <span style=
  "color:#b00e23">(13)</span> καὶ εἶπα πρὸς τὸν οἶκον τοῦ Ισραηλ ἐν τῇ ἐρήµῳ Ἐν
  τοῖς προστάγµασίν µου πορεύεσθε. καὶ οὐκ ἐπορεύθησαν καὶ τὰ δικαιώµατά µου
  ἀπώσαντο, ἃ ποιήσει αὐτὰ ἄνθρωπος καὶ ζήσεται ἐν αὐτοῖς, καὶ τὰ σάββατά µου
  ἐβεβήλωσαν σφόδρα. καὶ εἶπα τοῦ ἐκχέαι τὸν θυµόν µου ἐπ’ αὐτοὺς ἐν τῇ ἐρήµῳ
  τοῦ ἐξαναλῶσαι αὐτούς. <span style="color:#b00e23">(14)</span> καὶ ἐποίησα
  ὅπως τὸ ὄνοµά µου τὸ παράπαν µὴ βεβηλωθῇ ἐνώπιον τῶν ἐθνῶν, ὧν ἐξήγαγον
  αὐτοὺς κατ’ ὀφθαλµοὺς αὐτῶν. <span style="color:#b00e23">(15)</span> καὶ ἐγὼ
  ἐξῆρα τὴν χεῖρά µου ἐπ’ αὐτοὺς ἐν τῇ ἐρήµῳ τὸ παράπαν τοῦ µὴ εἰσαγαγεῖν
  αὐτοὺς εἰς τὴν γῆν, ἣν ἔδωκα αὐτοῖς, γῆν ῥέουσαν γάλα καὶ µέλι, κηρίον ἐστὶν
  παρὰ πᾶσαν τὴν γῆν, <span style="color:#b00e23">(16)</span> ἀνθ’ ὧν τὰ
  δικαιώµατά µου ἀπώσαντο καὶ ἐν τοῖς προστάγµασίν µου οὐκ ἐπορεύθησαν ἐν
  αὐτοῖς καὶ τὰ σάββατά µου ἐβεβήλουν καὶ ὀπίσω τῶν ἐνθυµηµάτων τῶν καρδιῶν
  αὐτῶν ἐπορεύοντο. <span style="color:#b00e23">(17)</span> καὶ ἐφείσατο ὁ
  ὀφθαλµός µου ἐπ’ αὐτοὺς τοῦ ἐξαλεῖψαι αὐτοὺς καὶ οὐκ ἐποίησα αὐτοὺς εἰς
  συντέλειαν ἐν τῇ ἐρήµῳ. <span style="color:#b00e23">(18)</span> καὶ εἶπα πρὸς
  τὰ τέκνα αὐτῶν ἐν τῇ ἐρήµῳ Ἐν τοῖς νοµίµοις τῶν πατέρων ὑµῶν µὴ πορεύεσθε καὶ
  τὰ δικαιώµατα αὐτῶν µὴ φυλάσσεσθε καὶ ἐν τοῖς ἐπιτηδεύµασιν αὐτῶν µὴ
  συναναµίσγεσθε καὶ µὴ µιαίνεσθε· <span style="color:#b00e23">(19)</span> ἐγὼ
  κύριος ὁ θεὸς ὑµῶν, ἐν τοῖς προστάγµασίν µου πορεύεσθε καὶ τὰ δικαιώµατά µου
  φυλάσσεσθε καὶ ποιεῖτε αὐτὰ <span style="color:#b00e23">(20)</span> καὶ τὰ
  σάββατά µου ἁγιάζετε, καὶ ἔστω εἰς σηµεῖον ἀνὰ µέσον ἐµοῦ καὶ ὑµῶν τοῦ
  γινώσκειν διότι ἐγὼ κύριος ὁ θεὸς ὑµῶν. <span style=
  "color:#b00e23">(21)</span> καὶ παρεπίκρανάν µε καὶ τὰ τέκνα αὐτῶν, ἐν τοῖς
  προστάγµασίν µου οὐκ ἐπορεύθησαν, καὶ τὰ δικαιώµατά µου οὐκ ἐφυλάξαντο τοῦ
  ποιεῖν αὐτά, ἃ ποιήσει ἄνθρωπος καὶ ζήσεται ἐν αὐτοῖς, καὶ τὰ σάββατά µου
  ἐβεβήλουν. καὶ εἶπα τοῦ ἐκχέαι τὸν θυµόν µου ἐπ’ αὐτοὺς ἐν τῇ ἐρήµῳ τοῦ
  συντελέσαι τὴν ὀργήν µου ἐπ’ αὐτούς· <span style="color:#b00e23">(22)</span>
  καὶ ἐποίησα ὅπως τὸ ὄνοµά µου τὸ παράπαν µὴ βεβηλωθῇ ἐνώπιον τῶν ἐθνῶν, ὧν
  ἐξήγαγον αὐτοὺς κατ’ ὀφθαλµοὺς αὐτῶν. <span style="color:#b00e23">(23)</span>
  καὶ ἐξῆρα τὴν χεῖρά µου ἐπ’ αὐτοὺς ἐν τῇ ἐρήµῳ τοῦ διασκορπίσαι αὐτοὺς ἐν
  τοῖς ἔθνεσιν καὶ διασπεῖραι αὐτοὺς ἐν ταῖς χώραις, <span style=
  "color:#b00e23">(24)</span> ἀνθ’ ὧν τὰ δικαιώµατά µου οὐκ ἐποίησαν καὶ τὰ
  προστάγµατά µου ἀπώσαντο καὶ τὰ σάββατά µου ἐβεβήλουν, καὶ ὀπίσω τῶν
  ἐνθυµηµάτων τῶν πατέρων αὐτῶν ἦσαν οἱ ὀφθαλµοὶ αὐτῶν. <span style=
  "color:#b00e23">(25)</span> καὶ ἐγὼ ἔδωκα αὐτοῖς προστάγµατα οὐ καλὰ καὶ
  δικαιώµατα ἐν οἷς οὐ ζήσονται ἐν αὐτοῖς. <span style=
  "color:#b00e23">(26)</span> καὶ µιανῶ αὐτοὺς ἐν τοῖς δόµασιν αὐτῶν ἐν τῷ
  διαπορεύεσθαί µε πᾶν διανοῖγον µήτραν ὅπως ἀφανίσω αὐτούς. <span style=
  "color:#b00e23">(27)</span> Διὰ τοῦτο λάλησον πρὸς τὸν οἶκον τοῦ Ισραηλ, υἱὲ
  ἀνθρώπου, καὶ ἐρεῖς πρὸς αὐτούς Τάδε λέγει κύριος Ἕως τούτου παρώργισάν µε οἱ
  πατέρες ὑµῶν ἐν τοῖς παραπτώµασιν αὐτῶν, ἐν οἷς παρέπεσον εἰς ἐµέ.
  <span style="color:#b00e23">(28)</span> καὶ εἰσήγαγον αὐτοὺς εἰς τὴν γῆν, ἣν
  ἦρα τὴν χεῖρά µου τοῦ δοῦναι αὐτοῖς, καὶ εἶδον πᾶν βουνὸν ὑψηλὸν καὶ πᾶν
  ξύλον κατάσκιον καὶ ἔθυσαν ἐκεῖ τοῖς θεοῖς αὐτῶν καὶ ἔταξαν ἐκεῖ ὀσµὴν
  εὐωδίας καὶ ἔσπεισαν ἐκεῖ σπονδὰς αὐτῶν. <span style=
  "color:#b00e23">(29)</span> καὶ εἶπον πρὸς αὐτούς Τί ἐστιν Αβαµα, ὅτι ὑµεῖς
  εἰσπορεύεσθε ἐκεῖ; καὶ ἐπεκάλεσαν τὸ ὄνοµα αὐτοῦ Αβαµα ἕως τῆς σήµερον
  ἡµέρας. <span style="color:#b00e23">(30)</span> διὰ τοῦτο εἰπὸν πρὸς τὸν
  οἶκον τοῦ Ισραηλ Τάδε λέγει κύριος Εἰ ἐν ταῖς ἀνοµίαις τῶν πατέρων ὑµῶν ὑµεῖς
  µιαίνεσθε καὶ ὀπίσω τῶν βδελυγµάτων αὐτῶν ὑµεῖς ἐκπορνεύετε; <span style=
  "color:#b00e23">(31)</span> καὶ ἐν ταῖς ἀπαρχαῖς τῶν δοµάτων ὑµῶν ἐν τοῖς
  ἀφορισµοῖς ὑµεῖς µιαίνεσθε ἐν πᾶσιν τοῖς ἐνθυµήµασιν ὑµῶν ἕως τῆς σήµερον
  ἡµέρας. καὶ ἐγὼ ἀποκριθῶ ὑµῖν, οἶκος τοῦ Ισραηλ; ζῶ ἐγώ, λέγει κύριος, εἰ
  ἀποκριθήσοµαι ὑµῖν, καὶ εἰ ἀναβήσεται ἐπὶ τὸ πνεῦµα ὑµῶν τοῦτο. <span style=
  "color:#b00e23">(32)</span> καὶ οὐκ ἔσται ὃν τρόπον ὑµεῖς λέγετε Ἐσόµεθα ὡς
  τὰ ἔθνη καὶ ὡς αἱ φυλαὶ τῆς γῆς τοῦ λατρεύειν ξύλοις καὶ λίθοις. <span style=
  "color:#b00e23">(33)</span> διὰ τοῦτο ζῶ ἐγώ, λέγει κύριος, ἐν χειρὶ κραταιᾷ
  καὶ ἐν βραχίονι ὑψηλῷ καὶ ἐν θυµῷ κεχυµένῳ βασιλεύσω ἐφ’ ὑµᾶς· <span style=
  "color:#b00e23">(34)</span> καὶ ἐξάξω ὑµᾶς ἐκ τῶν λαῶν καὶ εἰσδέξοµαι ὑµᾶς ἐκ
  τῶν χωρῶν, οὗ διεσκορπίσθητε ἐν αὐταῖς, ἐν χειρὶ κραταιᾷ καὶ ἐν βραχίονι
  ὑψηλῷ καὶ ἐν θυµῷ κεχυµένῳ· <span style="color:#b00e23">(35)</span> καὶ ἄξω
  ὑµᾶς εἰς τὴν ἔρηµον τῶν λαῶν καὶ διακριθήσοµαι πρὸς ὑµᾶς ἐκεῖ πρόσωπον κατὰ
  πρόσωπον. <span style="color:#b00e23">(36)</span> ὃν τρόπον διεκρίθην πρὸς
  τοὺς πατέρας ὑµῶν ἐν τῇ ἐρήµῳ γῆς Αἰγύπτου, οὕτως κρινῶ ὑµᾶς, λέγει κύριος·
  <span style="color:#b00e23">(37)</span> καὶ διάξω ὑµᾶς ὑπὸ τὴν ῥάβδον µου καὶ
  εἰσάξω ὑµᾶς ἐν ἀριθµῷ <span style="color:#b00e23">(38)</span> καὶ ἐκλέξω ἐξ
  ὑµῶν τοὺς ἀσεβεῖς καὶ τοὺς ἀφεστηκότας, διότι ἐκ τῆς παροικεσίας αὐτῶν ἐξάξω
  αὐτούς, καὶ εἰς τὴν γῆν τοῦ Ισραηλ οὐκ εἰσελεύσονται· καὶ ἐπιγνώσεσθε διότι
  ἐγὼ κύριος. <span style="color:#b00e23">(39)</span> καὶ ὑµεῖς, οἶκος Ισραηλ,
  τάδε λέγει κύριος κύριος Ἕκαστος τὰ ἐπιτηδεύµατα αὐτοῦ ἐξάρατε· καὶ µετὰ
  ταῦτα εἰ µὴ ὑµεῖς εἰσακούετέ µου καὶ τὸ ὄνοµά µου τὸ ἅγιον οὐ βεβηλώσετε
  οὐκέτι ἐν τοῖς δώροις ὑµῶν καὶ ἐν τοῖς ἐπιτηδεύµασιν ὑµῶν· <span style=
  "color:#b00e23">(40)</span> διότι ἐπὶ τοῦ ὄρους τοῦ ἁγίου µου, ἐπ’ ὄρους
  ὑψηλοῦ, λέγει κύριος κύριος, ἐκεῖ δουλεύσουσίν µοι πᾶς οἶκος Ισραηλ εἰς
  τέλος, καὶ ἐκεῖ προσδέξοµαι καὶ ἐκεῖ ἐπισκέψοµαι τὰς ἀπαρχὰς ὑµῶν καὶ τὰς
  ἀπαρχὰς τῶν ἀφορισµῶν ὑµῶν ἐν πᾶσιν τοῖς ἁγιάσµασιν ὑµῶν· <span style=
  "color:#b00e23">(41)</span> ἐν ὀσµῇ εὐωδίας προσδέξοµαι ὑµᾶς ἐν τῷ ἐξαγαγεῖν
  µε ὑµᾶς ἐκ τῶν λαῶν καὶ εἰσδέχεσθαι ὑµᾶς ἐκ τῶν χωρῶν, ἐν αἷς διεσκορπίσθητε
  ἐν αὐταῖς, καὶ ἁγιασθήσοµαι ἐν ὑµῖν κατ’ ὀφθαλµοὺς τῶν λαῶν. <span style=
  "color:#b00e23">(42)</span> καὶ ἐπιγνώσεσθε διότι ἐγὼ κύριος ἐν τῷ εἰσαγαγεῖν
  µε ὑµᾶς εἰς τὴν γῆν τοῦ Ισραηλ εἰς τὴν γῆν, εἰς ἣν ἦρα τὴν χεῖρά µου τοῦ
  δοῦναι αὐτὴν τοῖς πατράσιν ὑµῶν. <span style="color:#b00e23">(43)</span> καὶ
  µνησθήσεσθε ἐκεῖ τὰς ὁδοὺς ὑµῶν καὶ τὰ ἐπιτηδεύµατα ὑµῶν, ἐν οἷς ἐµιαίνεσθε
  ἐν αὐτοῖς, καὶ κόψεσθε τὰ πρόσωπα ὑµῶν ἐν πάσαις ταῖς κακίαις ὑµῶν.
  <span style="color:#b00e23">(44)</span> καὶ ἐπιγνώσεσθε διότι ἐγὼ κύριος ἐν
  τῷ ποιῆσαί µε οὕτως ὑµῖν ὅπως τὸ ὄνοµά µου µὴ βεβηλωθῇ κατὰ τὰς ὁδοὺς ὑµῶν
  τὰς κακὰς καὶ κατὰ τὰ ἐπιτηδεύµατα ὑµῶν τὰ διεφθαρµένα, λέγει κύριος.
  <span style="color:#b00e23">(45)</span> Καὶ ἐγένετο λόγος Κυρίου πρὸς μὲ
  λέγων <span style="color:#b00e23">(46)</span> Υἱὲ ἀνθρώπου, στήρισον τὸ
  πρόσωπόν σου ἐπὶ Θαιμὰν καὶ ἐπίβλεψον ἐπὶ Δαγὼν καὶ προφήτευσον ἐπὶ δρυμὸν
  ἡγούμενον Νάγεβ, <span style="color:#b00e23">(47)</span> καὶ ἐρεῖς τῷ δρυμῷ
  Νάγεβ Ἄκουε λόγον Κυρίου Τάδε λέγει κύριος Κύριος Ἰδοὺ ἐγὼ ἀνάπτω ἐν σοὶ πῦρ,
  καὶ καταφάγεται ἐν σοὶ ξύλον χλωρὸν καὶ πᾶν ξύλον ξηρόν, οὐ σβεσθήσεται ἡ
  φλὸξ ἡ ἐξαφθεῖσα, καὶ κατακαυθήσεται ἐν αὐτῇ πᾶν πρόσωπον ἀπὸ ἀπηλιώτου ἕως
  βορρᾶ. <span style="color:#b00e23">(48)</span> καὶ ἐπιγνώσονται πᾶσα σὰρξ ὅτι
  ἐγὼ Κύριος ἐξέκαυσα αὐτό, οὐ σβεσθήσεται. <span style=
  "color:#b00e23">(49)</span> καὶ εἶπα Μηδαμῶς, κύριε Κύριε· αὐτοὶ λέγουσιν
  πρὸς μέ Οὐχὶ παραβολή ἐστιν λεγομένη αὕτη;
  <h3 id="ezekiel21">21</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, στήρισον τὸ πρόσωπόν σου ἐπὶ Θαιµαν καὶ ἐπίβλεψον ἐπὶ Δαρωµ καὶ
  προφήτευσον ἐπὶ δρυµὸν ἡγούµενον Ναγεβ <span style="color:#b00e23">(3)</span>
  καὶ ἐρεῖς τῷ δρυµῷ Ναγεβ Ἄκουε λόγον κυρίου Τάδε λέγει κύριος κύριος Ἰδοὺ ἐγὼ
  ἀνάπτω ἐν σοὶ πῦρ, καὶ καταφάγεται ἐν σοὶ πᾶν ξύλον χλωρὸν καὶ πᾶν ξύλον
  ξηρόν, οὐ σβεσθήσεται ἡ φλὸξ ἡ ἐξαφθεῖσα, καὶ κατακαυθήσεται ἐν αὐτῇ πᾶν
  πρόσωπον ἀπὸ ἀπηλιώτου ἕως βορρᾶ· <span style="color:#b00e23">(4)</span> καὶ
  ἐπιγνώσονται πᾶσα σὰρξ ὅτι ἐγὼ κύριος ἐξέκαυσα αὐτό, καὶ οὐ σβεσθήσεται.
  <span style="color:#b00e23">(5)</span> καὶ εἶπα Μηδαµῶς, κύριε κύριε· αὐτοὶ
  λέγουσιν πρός µε Οὐχὶ παραβολή ἐστιν λεγοµένη αὕτη; <span style=
  "color:#b00e23">(6)</span> καὶ ἐγένετο λόγος κυρίου πρός µε λέγων
  <span style="color:#b00e23">(7)</span> Διὰ τοῦτο προφήτευσον, υἱὲ ἀνθρώπου,
  καὶ στήρισον τὸ πρόσωπόν σου ἐπὶ Ιερουσαληµ καὶ ἐπίβλεψον ἐπὶ τὰ ἅγια αὐτῶν
  καὶ προφητεύσεις ἐπὶ τὴν γῆν τοῦ Ισραηλ <span style=
  "color:#b00e23">(8)</span> καὶ ἐρεῖς πρὸς τὴν γῆν τοῦ Ισραηλ Ἰδοὺ ἐγὼ πρὸς σὲ
  καὶ ἐκσπάσω τὸ ἐγχειρίδιόν µου ἐκ τοῦ κολεοῦ αὐτοῦ καὶ ἐξολεθρεύσω ἐκ σοῦ
  ἄδικον καὶ ἄνοµον· <span style="color:#b00e23">(9)</span> ἀνθ’ ὧν ἐξολεθρεύσω
  ἐκ σοῦ ἄδικον καὶ ἄνοµον, οὕτως ἐξελεύσεται τὸ ἐγχειρίδιόν µου ἐκ τοῦ κολεοῦ
  αὐτοῦ ἐπὶ πᾶσαν σάρκα ἀπὸ ἀπηλιώτου ἕως βορρᾶ· <span style=
  "color:#b00e23">(10)</span> καὶ ἐπιγνώσεται πᾶσα σὰρξ διότι ἐγὼ κύριος
  ἐξέσπασα τὸ ἐγχειρίδιόν µου ἐκ τοῦ κολεοῦ αὐτοῦ, καὶ οὐκ ἀποστρέψει οὐκέτι.
  <span style="color:#b00e23">(11)</span> καὶ σύ, υἱὲ ἀνθρώπου, καταστέναξον ἐν
  συντριβῇ ὀσφύος σου καὶ ἐν ὀδύναις στενάξεις κατ’ ὀφθαλµοὺς αὐτῶν.
  <span style="color:#b00e23">(12)</span> καὶ ἔσται ἐὰν εἴπωσιν πρὸς σέ Ἕνεκα
  τίνος σὺ στενάζεις; καὶ ἐρεῖς Ἐπὶ τῇ ἀγγελίᾳ, διότι ἔρχεται, καὶ θραυσθήσεται
  πᾶσα καρδία, καὶ πᾶσαι χεῖρες παραλυθήσονται, καὶ ἐκψύξει πᾶσα σὰρξ καὶ πᾶν
  πνεῦµα, καὶ πάντες µηροὶ µολυνθήσονται ὑγρασίᾳ· ἰδοὺ ἔρχεται καὶ ἔσται, λέγει
  κύριος κύριος. — <span style="color:#b00e23">(13)</span> καὶ ἐγένετο λόγος
  κυρίου πρός µε λέγων <span style="color:#b00e23">(14)</span> Υἱὲ ἀνθρώπου,
  προφήτευσον καὶ ἐρεῖς Τάδε λέγει κύριος Εἰπόν Ῥοµφαία ῥοµφαία, ὀξύνου καὶ
  θυµώθητι, <span style="color:#b00e23">(15)</span> ὅπως σφάξῃς σφάγια, ὀξύνου
  ὅπως γένῃ εἰς στίλβωσιν, ἑτοίµη εἰς παράλυσιν σφάζε, ἐξουδένει ἀπωθοῦ πᾶν
  ξύλον. <span style="color:#b00e23">(16)</span> καὶ ἔδωκεν αὐτὴν ἑτοίµην τοῦ
  κρατεῖν χεῖρα αὐτοῦ· ἐξηκονήθη ῥοµφαία, ἔστιν ἑτοίµη τοῦ δοῦναι αὐτὴν εἰς
  χεῖρα ἀποκεντοῦντος. <span style="color:#b00e23">(17)</span> ἀνάκραγε καὶ
  ὀλόλυξον, υἱὲ ἀνθρώπου, ὅτι αὐτὴ ἐγένετο ἐν τῷ λαῷ µου, αὐτὴ ἐν πᾶσιν τοῖς
  ἀφηγουµένοις τοῦ Ισραηλ· παροικήσουσιν ἐπὶ ῥοµφαίᾳ, ἐγένετο ἐν τῷ λαῷ µου·
  διὰ τοῦτο κρότησον ἐπὶ τὴν χεῖρά σου. <span style="color:#b00e23">(18)</span>
  ὅτι δεδικαίωται· καὶ τί, εἰ καὶ φυλὴ ἀπώσθη; οὐκ ἔσται, λέγει κύριος κύριος.
  <span style="color:#b00e23">(19)</span> καὶ σύ, υἱὲ ἀνθρώπου, προφήτευσον καὶ
  κρότησον χεῖρα ἐπὶ χεῖρα καὶ διπλασίασον ῥοµφαίαν· ἡ τρίτη ῥοµφαία τραυµατιῶν
  ἐστιν ῥοµφαία τραυµατιῶν ἡ µεγάλη καὶ ἐκστήσει αὐτούς, <span style=
  "color:#b00e23">(20)</span> ὅπως θραυσθῇ ἡ καρδία καὶ πληθυνθῶσιν οἱ
  ἀσθενοῦντες ἐπὶ πᾶσαν πύλην αὐτῶν· παραδέδονται εἰς σφάγια ῥοµφαίας, εὖ
  γέγονεν εἰς σφαγήν, εὖ γέγονεν εἰς στίλβωσιν. <span style=
  "color:#b00e23">(21)</span> διαπορεύου ὀξύνου ἐκ δεξιῶν καὶ ἐξ εὐωνύµων, οὗ
  ἂν τὸ πρόσωπόν σου ἐξεγείρηται. <span style="color:#b00e23">(22)</span> καὶ
  ἐγὼ δὲ κροτήσω χεῖρά µου πρὸς χεῖρά µου καὶ ἐναφήσω τὸν θυµόν µου· ἐγὼ κύριος
  λελάληκα. — <span style="color:#b00e23">(23)</span> καὶ ἐγένετο λόγος κυρίου
  πρός µε λέγων <span style="color:#b00e23">(24)</span> Καὶ σύ, υἱὲ ἀνθρώπου,
  διάταξον σεαυτῷ δύο ὁδοὺς τοῦ εἰσελθεῖν ῥοµφαίαν βασιλέως Βαβυλῶνος· ἐκ χώρας
  µιᾶς ἐξελεύσονται αἱ δύο, καὶ χεὶρ ἐν ἀρχῇ ὁδοῦ πόλεως· ἐπ’ ἀρχῆς
  <span style="color:#b00e23">(25)</span> ὁδοῦ διατάξεις τοῦ εἰσελθεῖν ῥοµφαίαν
  ἐπὶ Ραββαθ υἱῶν Αµµων καὶ ἐπὶ τὴν Ιουδαίαν καὶ ἐπὶ Ιερουσαληµ ἐν µέσῳ αὐτῆς.
  <span style="color:#b00e23">(26)</span> διότι στήσεται βασιλεὺς Βαβυλῶνος ἐπὶ
  τὴν ἀρχαίαν ὁδὸν ἐπ’ ἀρχῆς τῶν δύο ὁδῶν τοῦ µαντεύσασθαι µαντείαν, τοῦ
  ἀναβράσαι ῥάβδον καὶ ἐπερωτῆσαι ἐν τοῖς γλυπτοῖς καὶ ἡπατοσκοπήσασθαι ἐκ
  δεξιῶν αὐτοῦ. <span style="color:#b00e23">(27)</span> ἐγένετο τὸ µαντεῖον ἐπὶ
  Ιερουσαληµ τοῦ βαλεῖν χάρακα, τοῦ διανοῖξαι στόµα ἐν βοῇ, ὑψῶσαι φωνὴν µετὰ
  κραυγῆς, τοῦ βαλεῖν χάρακα ἐπὶ τὰς πύλας αὐτῆς καὶ βαλεῖν χῶµα καὶ
  οἰκοδοµῆσαι βελοστάσεις. <span style="color:#b00e23">(28)</span> καὶ αὐτὸς
  αὐτοῖς ὡς µαντευόµενος µαντείαν ἐνώπιον αὐτῶν, καὶ αὐτὸς ἀναµιµνῄσκων ἀδικίας
  αὐτοῦ µνησθῆναι. <span style="color:#b00e23">(29)</span> διὰ τοῦτο τάδε λέγει
  κύριος Ἀνθ’ ὧν ἀνεµνήσατε τὰς ἀδικίας ὑµῶν ἐν τῷ ἀποκαλυφθῆναι τὰς ἀσεβείας
  ὑµῶν τοῦ ὁραθῆναι ἁµαρτίας ὑµῶν ἐν πάσαις ταῖς ἀσεβείαις ὑµῶν καὶ ἐν τοῖς
  ἐπιτηδεύµασιν ὑµῶν, ἀνθ’ ὧν ἀνεµνήσατε, ἐν τούτοις ἁλώσεσθε. <span style=
  "color:#b00e23">(30)</span> καὶ σύ, βέβηλε ἄνοµε ἀφηγούµενε τοῦ Ισραηλ, οὗ
  ἥκει ἡ ἡµέρα, ἐν καιρῷ ἀδικίας πέρας, <span style="color:#b00e23">(31)</span>
  τάδε λέγει κύριος Ἀφείλου τὴν κίδαριν καὶ ἐπέθου τὸν στέφανον· αὕτη οὐ
  τοιαύτη ἔσται· ἐταπείνωσας τὸ ὑψηλὸν καὶ τὸ ταπεινὸν ὕψωσας. <span style=
  "color:#b00e23">(32)</span> Ἀδικίαν ἀδικίαν θήσοµαι αὐτήν, οὐδ’ αὕτη τοιαύτη
  ἔσται, ἕως οὗ ἔλθῃ ᾧ καθήκει, καὶ παραδώσω αὐτῷ. — <span style=
  "color:#b00e23">(33)</span> καὶ σύ, υἱὲ ἀνθρώπου, προφήτευσον καὶ ἐρεῖς Τάδε
  λέγει κύριος πρὸς τοὺς υἱοὺς Αµµων καὶ πρὸς τὸν ὀνειδισµὸν αὐτῶν καὶ ἐρεῖς
  Ῥοµφαία ῥοµφαία ἐσπασµένη εἰς σφάγια καὶ ἐσπασµένη εἰς συντέλειαν, ἐγείρου
  ὅπως στίλβῃς <span style="color:#b00e23">(34)</span> ἐν τῇ ὁράσει σου τῇ
  µαταίᾳ καὶ ἐν τῷ µαντεύεσθαί σε ψευδῆ τοῦ παραδοῦναί σε ἐπὶ τραχήλους
  τραυµατιῶν ἀνόµων, ὧν ἥκει ἡ ἡµέρα, ἐν καιρῷ ἀδικίας πέρας. <span style=
  "color:#b00e23">(35)</span> ἀπόστρεφε, µὴ καταλύσῃς ἐν τῷ τόπῳ τούτῳ, ᾧ
  γεγέννησαι· ἐν τῇ γῇ τῇ ἰδίᾳ σου κρινῶ σε <span style=
  "color:#b00e23">(36)</span> καὶ ἐκχεῶ ἐπὶ σὲ ὀργήν µου, ἐν πυρὶ ὀργῆς µου
  ἐµφυσήσω ἐπὶ σὲ καὶ παραδώσω σε εἰς χεῖρας ἀνδρῶν βαρβάρων τεκταινόντων
  διαφθοράν. <span style="color:#b00e23">(37)</span> ἐν πυρὶ ἔσῃ κατάβρωµα, τὸ
  αἷµά σου ἔσται ἐν µέσῳ τῆς γῆς σου· οὐ µὴ γένηταί σου µνεία, διότι ἐγὼ κύριος
  λελάληκα.
  <h3 id="ezekiel22">22</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Καὶ σύ, υἱὲ
  ἀνθρώπου, εἰ κρινεῖς τὴν πόλιν τῶν αἱµάτων; καὶ παράδειξον αὐτῇ πάσας τὰς
  ἀνοµίας αὐτῆς <span style="color:#b00e23">(3)</span> καὶ ἐρεῖς Τάδε λέγει
  κύριος κύριος Ὦ πόλις ἐκχέουσα αἵµατα ἐν µέσῳ αὐτῆς τοῦ ἐλθεῖν καιρὸν αὐτῆς
  καὶ ποιοῦσα ἐνθυµήµατα καθ’ αὑτῆς τοῦ µιαίνειν αὐτήν, <span style=
  "color:#b00e23">(4)</span> ἐν τοῖς αἵµασιν αὐτῶν, οἷς ἐξέχεας, παραπέπτωκας
  καὶ ἐν τοῖς ἐνθυµήµασίν σου, οἷς ἐποίεις, ἐµιαίνου καὶ ἤγγισας τὰς ἡµέρας σου
  καὶ ἤγαγες καιρὸν ἐτῶν σου. διὰ τοῦτο δέδωκά σε εἰς ὄνειδος τοῖς ἔθνεσιν καὶ
  εἰς ἐµπαιγµὸν πάσαις ταῖς χώραις <span style="color:#b00e23">(5)</span> ταῖς
  ἐγγιζούσαις πρὸς σὲ καὶ ταῖς µακρὰν ἀπεχούσαις ἀπὸ σοῦ, καὶ ἐµπαίξονται ἐν
  σοί Ἀκάθαρτος ἡ ὀνοµαστὴ καὶ πολλὴ ἐν ταῖς ἀνοµίαις. <span style=
  "color:#b00e23">(6)</span> ἰδοὺ οἱ ἀφηγούµενοι οἴκου Ισραηλ ἕκαστος πρὸς τοὺς
  συγγενεῖς αὐτοῦ συνανεφύροντο ἐν σοί, ὅπως ἐκχέωσιν αἷµα· <span style=
  "color:#b00e23">(7)</span> πατέρα καὶ µητέρα ἐκακολόγουν ἐν σοὶ καὶ πρὸς τὸν
  προσήλυτον ἀνεστρέφοντο ἐν ἀδικίαις ἐν σοί, ὀρφανὸν καὶ χήραν κατεδυνάστευον
  ἐν σοί· <span style="color:#b00e23">(8)</span> καὶ τὰ ἅγιά µου ἐξουδένουν καὶ
  τὰ σάββατά µου ἐβεβήλουν ἐν σοί. <span style="color:#b00e23">(9)</span>
  ἄνδρες λῃσταὶ ἐν σοί, ὅπως ἐκχέωσιν ἐν σοὶ αἷµα, καὶ ἐπὶ τῶν ὀρέων ἤσθοσαν ἐν
  σοί, ἀνόσια ἐποίουν ἐν µέσῳ σου. <span style="color:#b00e23">(10)</span>
  αἰσχύνην πατρὸς ἀπεκάλυψαν ἐν σοὶ καὶ ἐν ἀκαθαρσίαις ἀποκαθηµένην ἐταπείνουν
  ἐν σοί· <span style="color:#b00e23">(11)</span> ἕκαστος τὴν γυναῖκα τοῦ
  πλησίον αὐτοῦ ἠνοµοῦσαν, καὶ ἕκαστος τὴν νύµφην αὐτοῦ ἐµίαινεν ἐν ἀσεβείᾳ,
  καὶ ἕκαστος τὴν ἀδελφὴν αὐτοῦ θυγατέρα τοῦ πατρὸς αὐτοῦ ἐταπείνουν ἐν σοί.
  <span style="color:#b00e23">(12)</span> δῶρα ἐλαµβάνοσαν ἐν σοί, ὅπως
  ἐκχέωσιν αἷµα, τόκον καὶ πλεονασµὸν ἐλαµβάνοσαν ἐν σοί· καὶ συνετελέσω
  συντέλειαν κακίας σου τὴν ἐν καταδυναστείᾳ, ἐµοῦ δὲ ἐπελάθου, λέγει κύριος.
  <span style="color:#b00e23">(13)</span> ἐὰν δὲ πατάξω χεῖρά µου πρὸς χεῖρά
  µου ἐφ’ οἷς συντετέλεσαι, οἷς ἐποίησας, καὶ ἐπὶ τοῖς αἵµασίν σου τοῖς
  γεγενηµένοις ἐν µέσῳ σου, <span style="color:#b00e23">(14)</span> εἰ
  ὑποστήσεται ἡ καρδία σου; εἰ κρατήσουσιν αἱ χεῖρές σου ἐν ταῖς ἡµέραις, αἷς
  ἐγὼ ποιῶ ἐν σοί; ἐγὼ κύριος λελάληκα καὶ ποιήσω. <span style=
  "color:#b00e23">(15)</span> καὶ διασκορπιῶ σε ἐν τοῖς ἔθνεσιν καὶ διασπερῶ σε
  ἐν ταῖς χώραις, καὶ ἐκλείψει ἡ ἀκαθαρσία σου ἐκ σοῦ, <span style=
  "color:#b00e23">(16)</span> καὶ κατακληρονοµήσω ἐν σοὶ κατ’ ὀφθαλµοὺς τῶν
  ἐθνῶν· καὶ γνώσεσθε διότι ἐγὼ κύριος. — <span style=
  "color:#b00e23">(17)</span> καὶ ἐγένετο λόγος κυρίου πρός µε λέγων
  <span style="color:#b00e23">(18)</span> Υἱὲ ἀνθρώπου, ἰδοὺ γεγόνασί µοι ὁ
  οἶκος Ισραηλ ἀναµεµειγµένοι πάντες χαλκῷ καὶ σιδήρῳ καὶ κασσιτέρῳ καὶ µολίβῳ,
  ἐν µέσῳ ἀργυρίου ἀναµεµειγµένος ἐστίν. <span style=
  "color:#b00e23">(19)</span> διὰ τοῦτο εἰπόν Τάδε λέγει κύριος Ἀνθ’ ὧν
  ἐγένεσθε πάντες εἰς σύγκρασιν µίαν, διὰ τοῦτο ἐγὼ εἰσδέχοµαι ὑµᾶς εἰς µέσον
  Ιερουσαληµ. <span style="color:#b00e23">(20)</span> καθὼς εἰσδέχεται ἄργυρος
  καὶ χαλκὸς καὶ σίδηρος καὶ κασσίτερος καὶ µόλιβος εἰς µέσον καµίνου τοῦ
  ἐκφυσῆσαι εἰς αὐτὸ πῦρ τοῦ χωνευθῆναι, οὕτως εἰσδέξοµαι ὑµᾶς ἐν ὀργῇ µου καὶ
  συνάξω καὶ χωνεύσω ὑµᾶς <span style="color:#b00e23">(21)</span> καὶ ἐκφυσήσω
  ἐφ’ ὑµᾶς ἐν πυρὶ ὀργῆς µου, καὶ χωνευθήσεσθε ἐν µέσῳ αὐτῆς. <span style=
  "color:#b00e23">(22)</span> ὃν τρόπον χωνεύεται ἀργύριον ἐν µέσῳ καµίνου,
  οὕτως χωνευθήσεσθε ἐν µέσῳ αὐτῆς· καὶ ἐπιγνώσεσθε διότι ἐγὼ κύριος ἐξέχεα τὸν
  θυµόν µου ἐφ’ ὑµᾶς. — <span style="color:#b00e23">(23)</span> καὶ ἐγένετο
  λόγος κυρίου πρός µε λέγων <span style="color:#b00e23">(24)</span> Υἱὲ
  ἀνθρώπου, εἰπὸν αὐτῇ Σὺ εἶ γῆ ἡ οὐ βρεχοµένη, οὐδὲ ὑετὸς ἐγένετο ἐπὶ σὲ ἐν
  ἡµέρᾳ ὀργῆς· <span style="color:#b00e23">(25)</span> ἧς οἱ ἀφηγούµενοι ἐν
  µέσῳ αὐτῆς ὡς λέοντες ὠρυόµενοι ἁρπάζοντες ἁρπάγµατα, ψυχὰς κατεσθίοντες ἐν
  δυναστείᾳ, τιµὰς λαµβάνοντες ἐν ἀδικίᾳ, καὶ αἱ χῆραί σου ἐπληθύνθησαν ἐν µέσῳ
  σου. <span style="color:#b00e23">(26)</span> καὶ οἱ ἱερεῖς αὐτῆς ἠθέτησαν
  νόµον µου καὶ ἐβεβήλουν τὰ ἅγιά µου· ἀνὰ µέσον ἁγίου καὶ βεβήλου οὐ
  διέστελλον καὶ ἀνὰ µέσον ἀκαθάρτου καὶ τοῦ καθαροῦ οὐ διέστελλον καὶ ἀπὸ τῶν
  σαββάτων µου παρεκάλυπτον τοὺς ὀφθαλµοὺς αὐτῶν, καὶ ἐβεβηλούµην ἐν µέσῳ
  αὐτῶν. <span style="color:#b00e23">(27)</span> οἱ ἄρχοντες αὐτῆς ἐν µέσῳ
  αὐτῆς ὡς λύκοι ἁρπάζοντες ἁρπάγµατα τοῦ ἐκχέαι αἷµα, ὅπως πλεονεξίᾳ
  πλεονεκτῶσιν. <span style="color:#b00e23">(28)</span> καὶ οἱ προφῆται αὐτῆς
  ἀλείφοντες αὐτοὺς πεσοῦνται, ὁρῶντες µάταια, µαντευόµενοι ψευδῆ, λέγοντες
  Τάδε λέγει κύριος, καὶ κύριος οὐ λελάληκεν· <span style=
  "color:#b00e23">(29)</span> λαὸν τῆς γῆς ἐκπιεζοῦντες ἀδικίᾳ καὶ διαρπάζοντες
  ἁρπάγµατα, πτωχὸν καὶ πένητα καταδυναστεύοντες καὶ πρὸς τὸν προσήλυτον οὐκ
  ἀναστρεφόµενοι µετὰ κρίµατος. <span style="color:#b00e23">(30)</span> καὶ
  ἐζήτουν ἐξ αὐτῶν ἄνδρα ἀναστρεφόµενον ὀρθῶς καὶ ἑστῶτα πρὸ προσώπου µου
  ὁλοσχερῶς ἐν καιρῷ τῆς γῆς τοῦ µὴ εἰς τέλος ἐξαλεῖψαι αὐτήν, καὶ οὐχ εὗρον.
  <span style="color:#b00e23">(31)</span> καὶ ἐξέχεα ἐπ’ αὐτὴν θυµόν µου ἐν
  πυρὶ ὀργῆς µου τοῦ συντελέσαι· τὰς ὁδοὺς αὐτῶν εἰς κεφαλὰς αὐτῶν δέδωκα,
  λέγει κύριος κύριος.
  <h3 id="ezekiel23">23</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, δύο γυναῖκες ἦσαν θυγατέρες µητρὸς µιᾶς <span style=
  "color:#b00e23">(3)</span> καὶ ἐξεπόρνευσαν ἐν Αἰγύπτῳ ἐν τῇ νεότητι αὐτῶν·
  ἐκεῖ ἔπεσον οἱ µαστοὶ αὐτῶν, ἐκεῖ διεπαρθενεύθησαν. <span style=
  "color:#b00e23">(4)</span> καὶ τὰ ὀνόµατα αὐτῶν ἦν Οολα ἡ πρεσβυτέρα καὶ
  Οολιβα ἡ ἀδελφὴ αὐτῆς. καὶ ἐγένοντό µοι καὶ ἔτεκον υἱοὺς καὶ θυγατέρας. καὶ
  τὰ ὀνόµατα αὐτῶν· Σαµάρεια ἡ Οολα, καὶ Ιερουσαληµ ἡ Οολιβα. <span style=
  "color:#b00e23">(5)</span> καὶ ἐξεπόρνευσεν ἡ Οολα ἀπ’ ἐµοῦ καὶ ἐπέθετο ἐπὶ
  τοὺς ἐραστὰς αὐτῆς, ἐπὶ τοὺς Ἀσσυρίους τοὺς ἐγγίζοντας αὐτῇ <span style=
  "color:#b00e23">(6)</span> ἐνδεδυκότας ὑακίνθινα, ἡγουµένους καὶ στρατηγούς·
  νεανίσκοι ἐπίλεκτοι πάντες, ἱππεῖς ἱππαζόµενοι ἐφ’ ἵππων. <span style=
  "color:#b00e23">(7)</span> καὶ ἔδωκεν τὴν πορνείαν αὐτῆς ἐπ’ αὐτούς·
  ἐπίλεκτοι υἱοὶ Ἀσσυρίων πάντες, καὶ ἐπὶ πάντας, οὓς ἐπέθετο, ἐν πᾶσι τοῖς
  ἐνθυµήµασιν αὐτῆς ἐµιαίνετο. <span style="color:#b00e23">(8)</span> καὶ τὴν
  πορνείαν αὐτῆς ἐξ Αἰγύπτου οὐκ ἐγκατέλιπεν, ὅτι µετ’ αὐτῆς ἐκοιµῶντο ἐν
  νεότητι αὐτῆς, καὶ αὐτοὶ διεπαρθένευσαν αὐτὴν καὶ ἐξέχεαν τὴν πορνείαν αὐτῶν
  ἐπ’ αὐτήν. <span style="color:#b00e23">(9)</span> διὰ τοῦτο παρέδωκα αὐτὴν
  εἰς χεῖρας τῶν ἐραστῶν αὐτῆς, εἰς χεῖρας υἱῶν Ἀσσυρίων, ἐφ’ οὓς ἐπετίθετο.
  <span style="color:#b00e23">(10)</span> αὐτοὶ ἀπεκάλυψαν τὴν αἰσχύνην αὐτῆς,
  υἱοὺς καὶ θυγατέρας αὐτῆς ἔλαβον καὶ αὐτὴν ἐν ῥοµφαίᾳ ἀπέκτειναν· καὶ ἐγένετο
  λάληµα εἰς γυναῖκας, καὶ ἐποίησαν ἐκδικήσεις ἐν αὐτῇ εἰς τὰς θυγατέρας. —
  <span style="color:#b00e23">(11)</span> καὶ εἶδεν ἡ ἀδελφὴ αὐτῆς Οολιβα καὶ
  διέφθειρε τὴν ἐπίθεσιν αὐτῆς ὑπὲρ αὐτὴν καὶ τὴν πορνείαν αὐτῆς ὑπὲρ τὴν
  πορνείαν τῆς ἀδελφῆς αὐτῆς. <span style="color:#b00e23">(12)</span> ἐπὶ τοὺς
  υἱοὺς τῶν Ἀσσυρίων ἐπέθετο, ἡγουµένους καὶ στρατηγοὺς τοὺς ἐγγὺς αὐτῆς
  ἐνδεδυκότας εὐπάρυφα, ἱππεῖς ἱππαζοµένους ἐφ’ ἵππων· νεανίσκοι ἐπίλεκτοι
  πάντες. <span style="color:#b00e23">(13)</span> καὶ εἶδον ὅτι µεµίανται· ὁδὸς
  µία τῶν δύο. <span style="color:#b00e23">(14)</span> καὶ προσέθετο πρὸς τὴν
  πορνείαν αὐτῆς καὶ εἶδεν ἄνδρας ἐζωγραφηµένους ἐπὶ τοῦ τοίχου, εἰκόνας
  Χαλδαίων, ἐζωγραφηµένους ἐν γραφίδι <span style="color:#b00e23">(15)</span>
  ἐζωσµένους ποικίλµατα ἐπὶ τὰς ὀσφύας αὐτῶν, καὶ τιάραι βαπταὶ ἐπὶ τῶν κεφαλῶν
  αὐτῶν, ὄψις τρισσὴ πάντων, ὁµοίωµα υἱῶν Χαλδαίων γῆς πατρίδος αὐτῶν,
  <span style="color:#b00e23">(16)</span> καὶ ἐπέθετο ἐπ’ αὐτοὺς τῇ ὁράσει
  ὀφθαλµῶν αὐτῆς καὶ ἐξαπέστειλεν ἀγγέλους πρὸς αὐτοὺς εἰς γῆν Χαλδαίων.
  <span style="color:#b00e23">(17)</span> καὶ ἤλθοσαν πρὸς αὐτὴν υἱοὶ Βαβυλῶνος
  εἰς κοίτην καταλυόντων καὶ ἐµίαινον αὐτὴν ἐν τῇ πορνείᾳ αὐτῆς, καὶ ἐµιάνθη ἐν
  αὐτοῖς· καὶ ἀπέστη ἡ ψυχὴ αὐτῆς ἀπ’ αὐτῶν. <span style=
  "color:#b00e23">(18)</span> καὶ ἀπεκάλυψεν τὴν πορνείαν αὐτῆς καὶ ἀπεκάλυψεν
  τὴν αἰσχύνην αὐτῆς, καὶ ἀπέστη ἡ ψυχή µου ἀπ’ αὐτῆς, ὃν τρόπον ἀπέστη ἡ ψυχή
  µου ἀπὸ τῆς ἀδελφῆς αὐτῆς. <span style="color:#b00e23">(19)</span> καὶ
  ἐπλήθυνας τὴν πορνείαν σου τοῦ ἀναµνῆσαι ἡµέρας νεότητός σου, ἐν αἷς
  ἐπόρνευσας ἐν Αἰγύπτῳ, <span style="color:#b00e23">(20)</span> καὶ ἐπέθου ἐπὶ
  τοὺς Χαλδαίους, ὧν ἦσαν ὡς ὄνων αἱ σάρκες αὐτῶν καὶ αἰδοῖα ἵππων τὰ αἰδοῖα
  αὐτῶν. <span style="color:#b00e23">(21)</span> καὶ ἐπεσκέψω τὴν ἀνοµίαν
  νεότητός σου, ἃ ἐποίεις ἐν Αἰγύπτῳ ἐν τῷ καταλύµατί σου, οὗ οἱ µαστοὶ
  νεότητός σου. — <span style="color:#b00e23">(22)</span> διὰ τοῦτο, Οολιβα,
  τάδε λέγει κύριος Ἰδοὺ ἐγὼ ἐξεγείρω τοὺς ἐραστάς σου ἐπὶ σέ, ἀφ’ ὧν ἀπέστη ἡ
  ψυχή σου ἀπ’ αὐτῶν, καὶ ἐπάξω αὐτοὺς ἐπὶ σὲ κυκλόθεν, <span style=
  "color:#b00e23">(23)</span> υἱοὺς Βαβυλῶνος καὶ πάντας τοὺς Χαλδαίους, Φακουδ
  καὶ Σουε καὶ Κουε καὶ πάντας υἱοὺς Ἀσσυρίων µετ’ αὐτῶν, νεανίσκους
  ἐπιλέκτους, ἡγεµόνας καὶ στρατηγοὺς πάντας, τρισσοὺς καὶ ὀνοµαστοὺς
  ἱππεύοντας ἐφ’ ἵππων· <span style="color:#b00e23">(24)</span> καὶ πάντες
  ἥξουσιν ἐπὶ σὲ ἀπὸ βορρᾶ, ἅρµατα καὶ τροχοὶ µετ’ ὄχλου λαῶν, θυρεοὶ καὶ
  πέλται, καὶ βαλοῦσιν φυλακὴν ἐπὶ σὲ κύκλῳ· καὶ δώσω πρὸ προσώπου αὐτῶν κρίµα,
  καὶ ἐκδικήσουσίν σε ἐν τοῖς κρίµασιν αὐτῶν. <span style=
  "color:#b00e23">(25)</span> καὶ δώσω τὸν ζῆλόν µου ἐν σοί, καὶ ποιήσουσιν
  µετὰ σοῦ ἐν ὀργῇ θυµοῦ· µυκτῆρά σου καὶ ὦτά σου ἀφελοῦσιν καὶ τοὺς
  καταλοίπους σου ἐν ῥοµφαίᾳ καταβαλοῦσιν. αὐτοὶ υἱούς σου καὶ θυγατέρας σου
  λήµψονται, καὶ τοὺς καταλοίπους σου πῦρ καταφάγεται. <span style=
  "color:#b00e23">(26)</span> καὶ ἐκδύσουσίν σε τὸν ἱµατισµόν σου καὶ λήµψονται
  τὰ σκεύη τῆς καυχήσεώς σου. <span style="color:#b00e23">(27)</span> καὶ
  ἀποστρέψω τὰς ἀσεβείας σου ἐκ σοῦ καὶ τὴν πορνείαν σου ἐκ γῆς Αἰγύπτου, καὶ
  οὐ µὴ ἄρῃς τοὺς ὀφθαλµούς σου ἐπ’ αὐτοὺς καὶ Αἰγύπτου οὐ µὴ µνησθῇς οὐκέτι.
  <span style="color:#b00e23">(28)</span> διότι τάδε λέγει κύριος κύριος Ἰδοὺ
  ἐγὼ παραδίδωµί σε εἰς χεῖρας ὧν µισεῖς, ἀφ’ ὧν ἀπέστη ἡ ψυχή σου ἀπ’ αὐτῶν·
  <span style="color:#b00e23">(29)</span> καὶ ποιήσουσιν ἐν σοὶ ἐν µίσει καὶ
  λήµψονται πάντας τοὺς πόνους σου καὶ τοὺς µόχθους σου, καὶ ἔσῃ γυµνὴ καὶ
  ἀσχηµονοῦσα, καὶ ἀποκαλυφθήσεται αἰσχύνη πορνείας σου καὶ ἀσέβειά σου. καὶ ἡ
  πορνεία σου <span style="color:#b00e23">(30)</span> ἐποίησεν ταῦτά σοι ἐν τῷ
  ἐκπορνεῦσαί σε ὀπίσω ἐθνῶν καὶ ἐµιαίνου ἐν τοῖς ἐνθυµήµασιν αὐτῶν.
  <span style="color:#b00e23">(31)</span> ἐν τῇ ὁδῷ τῆς ἀδελφῆς σου ἐπορεύθης,
  καὶ δώσω τὸ ποτήριον αὐτῆς εἰς χεῖράς σου. <span style=
  "color:#b00e23">(32)</span> τάδε λέγει κύριος Τὸ ποτήριον τῆς ἀδελφῆς σου
  πίεσαι τὸ βαθὺ καὶ τὸ πλατὺ τὸ πλεονάζον τοῦ συντελέσαι <span style=
  "color:#b00e23">(33)</span> µέθην καὶ ἐκλύσεως πλησθήσῃ· καὶ τὸ ποτήριον
  ἀφανισµοῦ, ποτήριον ἀδελφῆς σου Σαµαρείας, <span style=
  "color:#b00e23">(34)</span> καὶ πίεσαι αὐτό· καὶ τὰς ἑορτὰς καὶ τὰς νεοµηνίας
  αὐτῆς ἀποστρέψω· διότι ἐγὼ λελάληκα, λέγει κύριος. <span style=
  "color:#b00e23">(35)</span> διὰ τοῦτο τάδε λέγει κύριος Ἀνθ’ ὧν ἐπελάθου µου
  καὶ ἀπέρριψάς µε ὀπίσω τοῦ σώµατός σου, καὶ σὺ λαβὲ τὴν ἀσέβειάν σου καὶ τὴν
  πορνείαν σου. — <span style="color:#b00e23">(36)</span> καὶ εἶπεν κύριος πρός
  µε Υἱὲ ἀνθρώπου, οὐ κρινεῖς τὴν Οολαν καὶ τὴν Οολιβαν; καὶ ἀπαγγελεῖς αὐταῖς
  τὰς ἀνοµίας αὐτῶν, <span style="color:#b00e23">(37)</span> ὅτι ἐµοιχῶντο, καὶ
  αἷµα ἐν χερσὶν αὐτῶν· τὰ ἐνθυµήµατα αὐτῶν ἐµοιχῶντο καὶ τὰ τέκνα αὐτῶν, ἃ
  ἐγέννησάν µοι, διήγαγον αὐτοῖς δι’ ἐµπύρων. <span style=
  "color:#b00e23">(38)</span> ἕως καὶ ταῦτα ἐποίησάν µοι· τὰ ἅγιά µου ἐµίαινον
  καὶ τὰ σάββατά µου ἐβεβήλουν. <span style="color:#b00e23">(39)</span> καὶ ἐν
  τῷ σφάζειν αὐτοὺς τὰ τέκνα αὐτῶν τοῖς εἰδώλοις αὐτῶν καὶ εἰσεπορεύοντο εἰς τὰ
  ἅγιά µου τοῦ βεβηλοῦν αὐτά· καὶ ὅτι οὕτως ἐποίουν ἐν µέσῳ τοῦ οἴκου µου.
  <span style="color:#b00e23">(40)</span> καὶ ὅτι τοῖς ἀνδράσιν τοῖς ἐρχοµένοις
  µακρόθεν, οἷς ἀγγέλους ἐξαπεστέλλοσαν πρὸς αὐτούς, καὶ ἅµα τῷ ἔρχεσθαι αὐτοὺς
  εὐθὺς ἐλούου καὶ ἐστιβίζου τοὺς ὀφθαλµούς σου καὶ ἐκόσµου κόσµῳ <span style=
  "color:#b00e23">(41)</span> καὶ ἐκάθου ἐπὶ κλίνης ἐστρωµένης, καὶ τράπεζα
  κεκοσµηµένη πρὸ προσώπου αὐτῆς. καὶ τὸ θυµίαµά µου καὶ τὸ ἔλαιόν µου
  εὐφραίνοντο ἐν αὐτοῖς. <span style="color:#b00e23">(42)</span> καὶ φωνὴν
  ἁρµονίας ἀνεκρούοντο· καὶ πρὸς ἄνδρας ἐκ πλήθους ἀνθρώπων ἥκοντας ἐκ τῆς
  ἐρήµου καὶ ἐδίδοσαν ψέλια ἐπὶ τὰς χεῖρας αὐτῶν καὶ στέφανον καυχήσεως ἐπὶ τὰς
  κεφαλὰς αὐτῶν. <span style="color:#b00e23">(43)</span> καὶ εἶπα Οὐκ ἐν
  τούτοις µοιχεύουσιν; καὶ ἔργα πόρνης καὶ αὐτὴ ἐξεπόρνευσεν. <span style=
  "color:#b00e23">(44)</span> καὶ εἰσεπορεύοντο πρὸς αὐτήν, ὃν τρόπον
  εἰσπορεύονται πρὸς γυναῖκα πόρνην, οὕτως εἰσεπορεύοντο πρὸς Οολαν καὶ πρὸς
  Οολιβαν τοῦ ποιῆσαι ἀνοµίαν. <span style="color:#b00e23">(45)</span> καὶ
  ἄνδρες δίκαιοι αὐτοὶ ἐκδικήσουσιν αὐτὰς ἐκδικήσει µοιχαλίδος καὶ ἐκδικήσει
  αἵµατος, ὅτι µοιχαλίδες εἰσίν, καὶ αἷµα ἐν χερσὶν αὐτῶν. <span style=
  "color:#b00e23">(46)</span> τάδε λέγει κύριος κύριος Ἀνάγαγε ἐπ’ αὐτὰς ὄχλον
  καὶ δὸς ἐν αὐταῖς ταραχὴν καὶ διαρπαγὴν <span style=
  "color:#b00e23">(47)</span> καὶ λιθοβόλησον ἐπ’ αὐτὰς λίθοις ὄχλων καὶ
  κατακέντει αὐτὰς ἐν τοῖς ξίφεσιν αὐτῶν· υἱοὺς αὐτῶν καὶ θυγατέρας αὐτῶν
  ἀποκτενοῦσι καὶ τοὺς οἴκους αὐτῶν ἐµπρήσουσιν. <span style=
  "color:#b00e23">(48)</span> καὶ ἀποστρέψω ἀσέβειαν ἐκ τῆς γῆς, καὶ
  παιδευθήσονται πᾶσαι αἱ γυναῖκες καὶ οὐ µὴ ποιήσουσιν κατὰ τὰς ἀσεβείας
  αὐτῶν. <span style="color:#b00e23">(49)</span> καὶ δοθήσεται ἡ ἀσέβεια ὑµῶν
  ἐφ’ ὑµᾶς, καὶ τὰς ἁµαρτίας τῶν ἐνθυµηµάτων ὑµῶν λήµψεσθε· καὶ γνώσεσθε διότι
  ἐγὼ κύριος.
  <h3 id="ezekiel24">24</h3><span style="color:#b00e23">(1)</span> Καὶ ἐγένετο
  λόγος κυρίου πρός µε ἐν τῷ ἔτει τῷ ἐνάτῳ ἐν τῷ µηνὶ τῷ δεκάτῳ δεκάτῃ τοῦ
  µηνὸς λέγων <span style="color:#b00e23">(2)</span> Υἱὲ ἀνθρώπου, γράψον
  σεαυτῷ εἰς ἡµέραν ἀπὸ τῆς ἡµέρας ταύτης, ἀφ’ ἧς ἀπηρείσατο βασιλεὺς Βαβυλῶνος
  ἐπὶ Ιερουσαληµ, ἀπὸ τῆς ἡµέρας τῆς σήµερον, <span style=
  "color:#b00e23">(3)</span> καὶ εἰπὸν ἐπὶ τὸν οἶκον τὸν παραπικραίνοντα
  παραβολὴν καὶ ἐρεῖς πρὸς αὐτούς Τάδε λέγει κύριος Ἐπίστησον τὸν λέβητα καὶ
  ἔκχεον εἰς αὐτὸν ὕδωρ <span style="color:#b00e23">(4)</span> καὶ ἔµβαλε εἰς
  αὐτὸν τὰ διχοτοµήµατα, πᾶν διχοτόµηµα καλόν, σκέλος καὶ ὦµον ἐκσεσαρκισµένα
  ἀπὸ τῶν ὀστῶν <span style="color:#b00e23">(5)</span> ἐξ ἐπιλέκτων κτηνῶν
  εἰληµµένων καὶ ὑπόκαιε τὰ ὀστᾶ ὑποκάτω αὐτῶν· ἔζεσεν ἔζεσεν, καὶ ἥψηται τὰ
  ὀστᾶ αὐτῆς ἐν µέσῳ αὐτῆς. <span style="color:#b00e23">(6)</span> διὰ τοῦτο
  τάδε λέγει κύριος Ὦ πόλις αἱµάτων, λέβης ἐν ᾧ ἐστιν ἰὸς ἐν αὐτῷ, καὶ ὁ ἰὸς
  οὐκ ἐξῆλθεν ἐξ αὐτῆς· κατὰ µέλος αὐτῆς ἐξήνεγκεν, οὐκ ἔπεσεν ἐπ’ αὐτὴν
  κλῆρος. <span style="color:#b00e23">(7)</span> ὅτι αἷµα αὐτῆς ἐν µέσῳ αὐτῆς
  ἐστιν, ἐπὶ λεωπετρίαν τέταχα αὐτό· οὐκ ἐκκέχυκα αὐτὸ ἐπὶ τὴν γῆν τοῦ καλύψαι
  ἐπ’ αὐτὸ γῆν. <span style="color:#b00e23">(8)</span> τοῦ ἀναβῆναι θυµὸν εἰς
  ἐκδίκησιν ἐκδικηθῆναι δέδωκα τὸ αἷµα αὐτῆς ἐπὶ λεωπετρίαν τοῦ µὴ καλύψαι
  αὐτό. <span style="color:#b00e23">(9)</span> διὰ τοῦτο τάδε λέγει κύριος Κἀγὼ
  µεγαλυνῶ τὸν δαλὸν <span style="color:#b00e23">(10)</span> καὶ πληθυνῶ τὰ
  ξύλα καὶ ἀνακαύσω τὸ πῦρ, ὅπως τακῇ τὰ κρέα καὶ ἐλαττωθῇ ὁ ζωµὸς <span style=
  "color:#b00e23">(11)</span> καὶ στῇ ἐπὶ τοὺς ἄνθρακας, ὅπως προσκαυθῇ καὶ
  θερµανθῇ ὁ χαλκὸς αὐτῆς καὶ τακῇ ἐν µέσῳ ἀκαθαρσίας αὐτῆς, καὶ ἐκλίπῃ ὁ ἰὸς
  αὐτῆς, <span style="color:#b00e23">(12)</span> καὶ οὐ µὴ ἐξέλθῃ ἐξ αὐτῆς
  πολὺς ὁ ἰὸς αὐτῆς, καταισχυνθήσεται ὁ ἰὸς αὐτῆς, <span style=
  "color:#b00e23">(13)</span> ἀνθ’ ὧν ἐµιαίνου σύ. καὶ τί ἐὰν µὴ καθαρισθῇς
  ἔτι, ἕως οὗ ἐµπλήσω τὸν θυµόν µου; <span style="color:#b00e23">(14)</span>
  ἐγὼ κύριος λελάληκα, καὶ ἥξει, καὶ ποιήσω, οὐ διαστελῶ οὐδὲ µὴ ἐλεήσω· κατὰ
  τὰς ὁδούς σου καὶ κατὰ τὰ ἐνθυµήµατά σου κρινῶ σε, λέγει κύριος. διὰ τοῦτο
  ἐγὼ κρινῶ σε κατὰ τὰ αἵµατά σου καὶ κατὰ τὰ ἐνθυµήµατά σου κρινῶ σε, ἡ
  ἀκάθαρτος ἡ ὀνοµαστὴ καὶ πολλὴ τοῦ παραπικραίνειν. <span style=
  "color:#b00e23">(15)</span> Καὶ ἐγένετο λόγος κυρίου πρός µε λέγων
  <span style="color:#b00e23">(16)</span> Υἱὲ ἀνθρώπου, ἰδοὺ ἐγὼ λαµβάνω ἐκ σοῦ
  τὰ ἐπιθυµήµατα τῶν ὀφθαλµῶν σου ἐν παρατάξει· οὐ µὴ κοπῇς οὐδὲ µὴ κλαυσθῇς.
  <span style="color:#b00e23">(17)</span> στεναγµὸς αἵµατος, ὀσφύος, πένθους
  ἐστίν· οὐκ ἔσται τὸ τρίχωµά σου συµπεπλεγµένον ἐπὶ σὲ καὶ τὰ ὑποδήµατά σου ἐν
  τοῖς ποσίν σου, οὐ µὴ παρακληθῇς ἐν χείλεσιν αὐτῶν καὶ ἄρτον ἀνδρῶν οὐ µὴ
  φάγῃς. <span style="color:#b00e23">(18)</span> καὶ ἐλάλησα πρὸς τὸν λαὸν τὸ
  πρωὶ ὃν τρόπον ἐνετείλατό µοι, καὶ ἀπέθανεν ἡ γυνή µου ἑσπέρας, καὶ ἐποίησα
  τὸ πρωὶ ὃν τρόπον ἐπετάγη µοι. <span style="color:#b00e23">(19)</span> καὶ
  εἶπεν πρός µε ὁ λαός Οὐκ ἀναγγελεῖς ἡµῖν τί ἐστιν ταῦτα, ἃ σὺ ποιεῖς;
  <span style="color:#b00e23">(20)</span> καὶ εἶπα πρὸς αὐτούς Λόγος κυρίου
  πρός µε ἐγένετο λέγων <span style="color:#b00e23">(21)</span> Εἰπὸν πρὸς τὸν
  οἶκον τοῦ Ισραηλ Τάδε λέγει κύριος Ἰδοὺ ἐγὼ βεβηλῶ τὰ ἅγιά µου, φρύαγµα
  ἰσχύος ὑµῶν, ἐπιθυµήµατα ὀφθαλµῶν ὑµῶν, καὶ ὑπὲρ ὧν φείδονται αἱ ψυχαὶ ὑµῶν·
  καὶ οἱ υἱοὶ ὑµῶν καὶ αἱ θυγατέρες ὑµῶν, οὓς ἐγκατελίπετε, ἐν ῥοµφαίᾳ
  πεσοῦνται. <span style="color:#b00e23">(22)</span> καὶ ποιήσετε ὃν τρόπον
  πεποίηκα· ἀπὸ στόµατος αὐτῶν οὐ παρακληθήσεσθε καὶ ἄρτον ἀνδρῶν οὐ φάγεσθε,
  <span style="color:#b00e23">(23)</span> καὶ αἱ κόµαι ὑµῶν ἐπὶ τῆς κεφαλῆς
  ὑµῶν, καὶ τὰ ὑποδήµατα ὑµῶν ἐν τοῖς ποσὶν ὑµῶν· οὔτε µὴ κόψησθε οὔτε µὴ
  κλαύσητε καὶ ἐντακήσεσθε ἐν ταῖς ἀδικίαις ὑµῶν καὶ παρακαλέσετε ἕκαστος τὸν
  ἀδελφὸν αὐτοῦ. <span style="color:#b00e23">(24)</span> καὶ ἔσται Ιεζεκιηλ
  ὑµῖν εἰς τέρας· κατὰ πάντα, ὅσα ἐποίησεν, ποιήσετε, ὅταν ἔλθῃ ταῦτα· καὶ
  ἐπιγνώσεσθε διότι ἐγὼ κύριος. — <span style="color:#b00e23">(25)</span> καὶ
  σύ, υἱὲ ἀνθρώπου, οὐχὶ ἐν τῇ ἡµέρᾳ, ὅταν λαµβάνω τὴν ἰσχὺν παρ’ αὐτῶν, τὴν
  ἔπαρσιν τῆς καυχήσεως αὐτῶν, τὰ ἐπιθυµήµατα ὀφθαλµῶν αὐτῶν καὶ τὴν ἔπαρσιν
  ψυχῆς αὐτῶν, υἱοὺς αὐτῶν καὶ θυγατέρας αὐτῶν, <span style=
  "color:#b00e23">(26)</span> ἐν ἐκείνῃ τῇ ἡµέρᾳ ἥξει ὁ ἀνασῳζόµενος πρὸς σὲ
  τοῦ ἀναγγεῖλαί σοι εἰς τὰ ὦτα; <span style="color:#b00e23">(27)</span> ἐν
  ἐκείνῃ τῇ ἡµέρᾳ διανοιχθήσεται τὸ στόµα σου πρὸς τὸν ἀνασῳζόµενον, καὶ
  λαλήσεις καὶ οὐ µὴ ἀποκωφωθῇς οὐκέτι· καὶ ἔσῃ αὐτοῖς εἰς τέρας, καὶ
  ἐπιγνώσονται διότι ἐγὼ κύριος.
  <h3 id="ezekiel25">25</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, στήρισον τὸ πρόσωπόν σου ἐπὶ τοὺς υἱοὺς Αµµων καὶ προφήτευσον ἐπ’
  αὐτοὺς <span style="color:#b00e23">(3)</span> καὶ ἐρεῖς τοῖς υἱοῖς Αµµων
  Ἀκούσατε λόγον κυρίου Τάδε λέγει κύριος Ἀνθ’ ὧν ἐπεχάρητε ἐπὶ τὰ ἅγιά µου,
  ὅτι ἐβεβηλώθη, καὶ ἐπὶ τὴν γῆν τοῦ Ισραηλ, ὅτι ἠφανίσθη, καὶ ἐπὶ τὸν οἶκον
  τοῦ Ιουδα, ὅτι ἐπορεύθησαν ἐν αἰχµαλωσίᾳ, <span style=
  "color:#b00e23">(4)</span> διὰ τοῦτο ἰδοὺ ἐγὼ παραδίδωµι ὑµᾶς τοῖς υἱοῖς
  Κεδεµ εἰς κληρονοµίαν, καὶ κατασκηνώσουσιν ἐν τῇ ἀπαρτίᾳ αὐτῶν ἐν σοὶ καὶ
  δώσουσιν ἐν σοὶ τὰ σκηνώµατα αὐτῶν· αὐτοὶ φάγονται τοὺς καρπούς σου, καὶ
  αὐτοὶ πίονται τὴν πιότητά σου. <span style="color:#b00e23">(5)</span> καὶ
  δώσω τὴν πόλιν τοῦ Αµµων εἰς νοµὰς καµήλων καὶ τοὺς υἱοὺς Αµµων εἰς νοµὴν
  προβάτων· καὶ ἐπιγνώσεσθε διότι ἐγὼ κύριος. <span style=
  "color:#b00e23">(6)</span> διότι τάδε λέγει κύριος Ἀνθ’ ὧν ἐκρότησας τὴν
  χεῖρά σου καὶ ἐπεψόφησας τῷ ποδί σου καὶ ἐπέχαρας ἐκ ψυχῆς σου ἐπὶ τὴν γῆν
  τοῦ Ισραηλ, <span style="color:#b00e23">(7)</span> διὰ τοῦτο ἐκτενῶ τὴν χεῖρά
  µου ἐπὶ σὲ καὶ δώσω σε εἰς διαρπαγὴν ἐν τοῖς ἔθνεσιν καὶ ἐξολεθρεύσω σε ἐκ
  τῶν λαῶν καὶ ἀπολῶ σε ἐκ τῶν χωρῶν ἀπωλείᾳ· καὶ ἐπιγνώσῃ διότι ἐγὼ κύριος.
  <span style="color:#b00e23">(8)</span> Τάδε λέγει κύριος Ἀνθ’ ὧν εἶπεν Μωαβ
  Ἰδοὺ ὃν τρόπον πάντα τὰ ἔθνη οἶκος Ισραηλ καὶ Ιουδα, <span style=
  "color:#b00e23">(9)</span> διὰ τοῦτο ἰδοὺ ἐγὼ παραλύω τὸν ὦµον Μωαβ ἀπὸ
  πόλεων ἀκρωτηρίων αὐτοῦ, ἐκλεκτὴν γῆν, οἶκον Ασιµουθ ἐπάνω πηγῆς πόλεως
  παραθαλασσίας. <span style="color:#b00e23">(10)</span> τοῖς υἱοῖς Κεδεµ ἐπὶ
  τοὺς υἱοὺς Αµµων δέδωκα αὐτοὺς εἰς κληρονοµίαν, ὅπως µὴ µνεία γένηται τῶν
  υἱῶν Αµµων· <span style="color:#b00e23">(11)</span> καὶ εἰς Μωαβ ποιήσω
  ἐκδίκησιν, καὶ ἐπιγνώσονται διότι ἐγὼ κύριος. <span style=
  "color:#b00e23">(12)</span> Τάδε λέγει κύριος Ἀνθ’ ὧν ἐποίησεν ἡ Ιδουµαία ἐν
  τῷ ἐκδικῆσαι αὐτοὺς ἐκδίκησιν εἰς τὸν οἶκον Ιουδα καὶ ἐµνησικάκησαν καὶ
  ἐξεδίκησαν δίκην, <span style="color:#b00e23">(13)</span> διὰ τοῦτο τάδε
  λέγει κύριος Καὶ ἐκτενῶ τὴν χεῖρά µου ἐπὶ τὴν Ιδουµαίαν καὶ ἐξολεθρεύσω ἐξ
  αὐτῆς ἄνθρωπον καὶ κτῆνος καὶ θήσοµαι αὐτὴν ἔρηµον, καὶ ἐκ Θαιµαν διωκόµενοι
  ἐν ῥοµφαίᾳ πεσοῦνται· <span style="color:#b00e23">(14)</span> καὶ δώσω
  ἐκδίκησίν µου ἐπὶ τὴν Ιδουµαίαν ἐν χειρὶ λαοῦ µου Ισραηλ, καὶ ποιήσουσιν ἐν
  τῇ Ιδουµαίᾳ κατὰ τὴν ὀργήν µου καὶ κατὰ τὸν θυµόν µου· καὶ ἐπιγνώσονται τὴν
  ἐκδίκησίν µου, λέγει κύριος. <span style="color:#b00e23">(15)</span> Διὰ
  τοῦτο τάδε λέγει κύριος Ἀνθ’ ὧν ἐποίησαν οἱ ἀλλόφυλοι ἐν ἐκδικήσει καὶ
  ἐξανέστησαν ἐκδίκησιν ἐπιχαίροντες ἐκ ψυχῆς τοῦ ἐξαλεῖψαι ἕως αἰῶνος,
  <span style="color:#b00e23">(16)</span> διὰ τοῦτο τάδε λέγει κύριος Ἰδοὺ ἐγὼ
  ἐκτενῶ τὴν χεῖρά µου ἐπὶ τοὺς ἀλλοφύλους καὶ ἐξολεθρεύσω Κρῆτας καὶ ἀπολῶ
  τοὺς καταλοίπους τοὺς κατοικοῦντας τὴν παραλίαν· <span style=
  "color:#b00e23">(17)</span> καὶ ποιήσω ἐν αὐτοῖς ἐκδικήσεις µεγάλας, καὶ
  ἐπιγνώσονται διότι ἐγὼ κύριος ἐν τῷ δοῦναι τὴν ἐκδίκησίν µου ἐπ’ αὐτούς.
  <h3 id="ezekiel26">26</h3><span style="color:#b00e23">(1)</span> Καὶ ἐγενήθη
  ἐν τῷ ἑνδεκάτῳ ἔτει µιᾷ τοῦ µηνὸς ἐγένετο λόγος κυρίου πρός µε λέγων
  <span style="color:#b00e23">(2)</span> Υἱὲ ἀνθρώπου, ἀνθ’ ὧν εἶπεν Σορ ἐπὶ
  Ιερουσαληµ Εὖγε συνετρίβη, ἀπόλωλεν τὰ ἔθνη, ἐπεστράφη πρός µε, ἡ πλήρης
  ἠρήµωται, <span style="color:#b00e23">(3)</span> διὰ τοῦτο τάδε λέγει κύριος
  Ἰδοὺ ἐγὼ ἐπὶ σέ, Σορ, καὶ ἀνάξω ἐπὶ σὲ ἔθνη πολλά, ὡς ἀναβαίνει ἡ θάλασσα
  τοῖς κύµασιν αὐτῆς. <span style="color:#b00e23">(4)</span> καὶ καταβαλοῦσιν
  τὰ τείχη Σορ καὶ καταβαλοῦσι τοὺς πύργους σου, καὶ λικµήσω τὸν χοῦν αὐτῆς ἀπ’
  αὐτῆς καὶ δώσω αὐτὴν εἰς λεωπετρίαν· <span style="color:#b00e23">(5)</span>
  ψυγµὸς σαγηνῶν ἔσται ἐν µέσῳ θαλάσσης, ὅτι ἐγὼ λελάληκα, λέγει κύριος· καὶ
  ἔσται εἰς προνοµὴν τοῖς ἔθνεσιν, <span style="color:#b00e23">(6)</span> καὶ
  αἱ θυγατέρες αὐτῆς αἱ ἐν τῷ πεδίῳ µαχαίρᾳ ἀναιρεθήσονται· καὶ γνώσονται ὅτι
  ἐγὼ κύριος. <span style="color:#b00e23">(7)</span> ὅτι τάδε λέγει κύριος Ἰδοὺ
  ἐγὼ ἐπάγω ἐπὶ σέ, Σορ, τὸν Ναβουχοδονοσορ βασιλέα Βαβυλῶνος ἀπὸ τοῦ βορρᾶ
  (βασιλεὺς βασιλέων ἐστίν) µεθ’ ἵππων καὶ ἁρµάτων καὶ ἱππέων καὶ συναγωγῆς
  ἐθνῶν πολλῶν σφόδρα. <span style="color:#b00e23">(8)</span> οὗτος τὰς
  θυγατέρας σου τὰς ἐν τῷ πεδίῳ µαχαίρᾳ ἀνελεῖ καὶ δώσει ἐπὶ σὲ προφυλακὴν καὶ
  περιοικοδοµήσει καὶ ποιήσει ἐπὶ σὲ κύκλῳ χάρακα καὶ περίστασιν ὅπλων καὶ τὰς
  λόγχας αὐτοῦ ἀπέναντί σου δώσει· <span style="color:#b00e23">(9)</span> τὰ
  τείχη σου καὶ τοὺς πύργους σου καταβαλεῖ ἐν ταῖς µαχαίραις αὐτοῦ.
  <span style="color:#b00e23">(10)</span> ἀπὸ τοῦ πλήθους τῶν ἵππων αὐτοῦ
  κατακαλύψει σε ὁ κονιορτὸς αὐτῶν, καὶ ἀπὸ τῆς φωνῆς τῶν ἱππέων αὐτοῦ καὶ τῶν
  τροχῶν τῶν ἁρµάτων αὐτοῦ σεισθήσεται τὰ τείχη σου εἰσπορευοµένου αὐτοῦ τὰς
  πύλας σου ὡς εἰσπορευόµενος εἰς πόλιν ἐκ πεδίου. <span style=
  "color:#b00e23">(11)</span> ἐν ταῖς ὁπλαῖς τῶν ἵππων αὐτοῦ καταπατήσουσίν σου
  πάσας τὰς πλατείας· τὸν λαόν σου µαχαίρᾳ ἀνελεῖ καὶ τὴν ὑπόστασίν σου τῆς
  ἰσχύος ἐπὶ τὴν γῆν κατάξει. <span style="color:#b00e23">(12)</span> καὶ
  προνοµεύσει τὴν δύναµίν σου καὶ σκυλεύσει τὰ ὑπάρχοντά σου καὶ καταβαλεῖ σου
  τὰ τείχη καὶ τοὺς οἴκους σου τοὺς ἐπιθυµητοὺς καθελεῖ καὶ τοὺς λίθους σου καὶ
  τὰ ξύλα σου καὶ τὸν χοῦν σου εἰς µέσον τῆς θαλάσσης ἐµβαλεῖ. <span style=
  "color:#b00e23">(13)</span> καὶ καταλύσει τὸ πλῆθος τῶν µουσικῶν σου, καὶ ἡ
  φωνὴ τῶν ψαλτηρίων σου οὐ µὴ ἀκουσθῇ ἔτι. <span style=
  "color:#b00e23">(14)</span> καὶ δώσω σε εἰς λεωπετρίαν, ψυγµὸς σαγηνῶν ἔσῃ·
  οὐ µὴ οἰκοδοµηθῇς ἔτι, ὅτι ἐγὼ ἐλάλησα, λέγει κύριος. <span style=
  "color:#b00e23">(15)</span> διότι τάδε λέγει κύριος κύριος τῇ Σορ Οὐκ ἀπὸ
  φωνῆς τῆς πτώσεώς σου ἐν τῷ στενάξαι τραυµατίας ἐν τῷ σπάσαι µάχαιραν ἐν µέσῳ
  σου σεισθήσονται αἱ νῆσοι; <span style="color:#b00e23">(16)</span> καὶ
  καταβήσονται ἀπὸ τῶν θρόνων αὐτῶν πάντες οἱ ἄρχοντες ἐκ τῶν ἐθνῶν τῆς
  θαλάσσης καὶ ἀφελοῦνται τὰς µίτρας ἀπὸ τῶν κεφαλῶν αὐτῶν καὶ τὸν ἱµατισµὸν
  τὸν ποικίλον αὐτῶν ἐκδύσονται· ἐκστάσει ἐκστήσονται, ἐπὶ γῆν καθεδοῦνται καὶ
  φοβηθήσονται τὴν ἀπώλειαν αὐτῶν καὶ στενάξουσιν ἐπὶ σέ· <span style=
  "color:#b00e23">(17)</span> καὶ λήµψονται ἐπὶ σὲ θρῆνον καὶ ἐροῦσίν σοι Πῶς
  κατελύθης ἐκ θαλάσσης, ἡ πόλις ἡ ἐπαινεστὴ ἡ δοῦσα τὸν φόβον αὐτῆς πᾶσι τοῖς
  κατοικοῦσιν αὐτήν; <span style="color:#b00e23">(18)</span> καὶ φοβηθήσονται
  αἱ νῆσοι ἀφ’ ἡµέρας πτώσεώς σου. <span style="color:#b00e23">(19)</span> ὅτι
  τάδε λέγει κύριος κύριος Ὅταν δῶ σε πόλιν ἠρηµωµένην ὡς τὰς πόλεις τὰς µὴ
  κατοικηθησοµένας ἐν τῷ ἀναγαγεῖν µε ἐπὶ σὲ τὴν ἄβυσσον καὶ κατακαλύψῃ σε ὕδωρ
  πολύ, <span style="color:#b00e23">(20)</span> καὶ καταβιβάσω σε πρὸς τοὺς
  καταβαίνοντας εἰς βόθρον πρὸς λαὸν αἰῶνος καὶ κατοικιῶ σε εἰς βάθη τῆς γῆς ὡς
  ἔρηµον αἰώνιον µετὰ καταβαινόντων εἰς βόθρον, ὅπως µὴ κατοικηθῇς µηδὲ
  ἀνασταθῇς ἐπὶ γῆς ζωῆς. <span style="color:#b00e23">(21)</span> ἀπώλειάν σε
  δώσω, καὶ οὐχ ὑπάρξεις ἔτι εἰς τὸν αἰῶνα, λέγει κύριος κύριος.
  <h3 id="ezekiel27">27</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, λαβὲ ἐπὶ Σορ θρῆνον <span style="color:#b00e23">(3)</span> καὶ
  ἐρεῖς τῇ Σορ τῇ κατοικούσῃ ἐπὶ τῆς εἰσόδου τῆς θαλάσσης, τῷ ἐµπορίῳ τῶν λαῶν
  ἀπὸ νήσων πολλῶν Τάδε λέγει κύριος τῇ Σορ Σὺ εἶπας Ἐγὼ περιέθηκα ἐµαυτῇ
  κάλλος µου. <span style="color:#b00e23">(4)</span> ἐν καρδίᾳ θαλάσσης τῷ
  Βεελιµ υἱοί σου περιέθηκάν σοι κάλλος. <span style="color:#b00e23">(5)</span>
  κέδρος ἐκ Σανιρ ᾠκοδοµήθη σοι, ταινίαι σανίδων κυπαρίσσου ἐκ τοῦ Λιβάνου
  ἐλήµφθησαν τοῦ ποιῆσαί σοι ἱστοὺς ἐλατίνους. <span style=
  "color:#b00e23">(6)</span> ἐκ τῆς Βασανίτιδος ἐποίησαν τὰς κώπας σου, τὰ ἱερά
  σου ἐποίησαν ἐξ ἐλέφαντος, οἴκους ἀλσώδεις ἀπὸ νήσων τῶν Χεττιιν.
  <span style="color:#b00e23">(7)</span> βύσσος µετὰ ποικιλίας ἐξ Αἰγύπτου
  ἐγένετό σοι στρωµνὴ τοῦ περιθεῖναί σοι δόξαν καὶ περιβαλεῖν σε ὑάκινθον καὶ
  πορφύραν ἐκ τῶν νήσων Ελισαι καὶ ἐγένετο περιβόλαιά σου. <span style=
  "color:#b00e23">(8)</span> καὶ οἱ ἄρχοντές σου οἱ κατοικοῦντες Σιδῶνα καὶ
  Αράδιοι ἐγένοντο κωπηλάται σου· οἱ σοφοί σου, Σορ, οἳ ἦσαν ἐν σοί, οὗτοι
  κυβερνῆταί σου. <span style="color:#b00e23">(9)</span> οἱ πρεσβύτεροι Βυβλίων
  καὶ οἱ σοφοὶ αὐτῶν ἦσαν ἐν σοί, οὗτοι ἐνίσχυον τὴν βουλήν σου· καὶ πάντα τὰ
  πλοῖα τῆς θαλάσσης καὶ οἱ κωπηλάται αὐτῶν ἐγένοντό σοι ἐπὶ δυσµὰς δυσµῶν.
  <span style="color:#b00e23">(10)</span> Πέρσαι καὶ Λυδοὶ καὶ Λίβυες ἦσαν ἐν
  τῇ δυνάµει σου, ἄνδρες πολεµισταί σου πέλτας καὶ περικεφαλαίας ἐκρέµασαν ἐν
  σοί, οὗτοι ἔδωκαν τὴν δόξαν σου. <span style="color:#b00e23">(11)</span> υἱοὶ
  Αραδίων καὶ ἡ δύναµίς σου ἐπὶ τῶν τειχέων σου φύλακες ἐν τοῖς πύργοις σου
  ἦσαν, τὰς φαρέτρας αὐτῶν ἐκρέµασαν ἐπὶ τῶν ὅρµων σου κύκλῳ· οὗτοι ἐτελείωσάν
  σου τὸ κάλλος. <span style="color:#b00e23">(12)</span> Καρχηδόνιοι ἔµποροί
  σου ἀπὸ πλήθους πάσης ἰσχύος σου, ἀργύριον καὶ χρυσίον καὶ σίδηρον καὶ
  κασσίτερον καὶ µόλυβον ἔδωκαν τὴν ἀγοράν σου. <span style=
  "color:#b00e23">(13)</span> ἡ Ἑλλὰς καὶ ἡ σύµπασα καὶ τὰ παρατείνοντα, οὗτοι
  ἐνεπορεύοντό σοι ἐν ψυχαῖς ἀνθρώπων καὶ σκεύη χαλκᾶ ἔδωκαν τὴν ἐµπορίαν σου.
  <span style="color:#b00e23">(14)</span> ἐξ οἴκου Θεργαµα ἵππους καὶ ἱππεῖς
  ἔδωκαν ἀγοράν σου. <span style="color:#b00e23">(15)</span> υἱοὶ Ῥοδίων
  ἔµποροί σου ἀπὸ νήσων ἐπλήθυναν τὴν ἐµπορίαν σου ὀδόντας ἐλεφαντίνους, καὶ
  τοῖς εἰσαγοµένοις ἀντεδίδους τοὺς µισθούς σου, <span style=
  "color:#b00e23">(16)</span> ἀνθρώπους ἐµπορίαν σου ἀπὸ πλήθους τοῦ συµµίκτου
  σου, στακτὴν καὶ ποικίλµατα ἐκ Θαρσις, καὶ Ραµωθ καὶ Χορχορ ἔδωκαν τὴν ἀγοράν
  σου. <span style="color:#b00e23">(17)</span> Ιουδας καὶ οἱ υἱοὶ τοῦ Ισραηλ,
  οὗτοι ἔµποροί σου ἐν σίτου πράσει καὶ µύρων καὶ κασίας, καὶ πρῶτον µέλι καὶ
  ἔλαιον καὶ ῥητίνην ἔδωκαν εἰς τὸν σύµµικτόν σου. <span style=
  "color:#b00e23">(18)</span> Δαµασκὸς ἔµπορός σου ἐκ πλήθους πάσης δυνάµεώς
  σου· οἶνος ἐκ Χελβων καὶ ἔρια ἐκ Μιλήτου· <span style=
  "color:#b00e23">(19)</span> καὶ οἶνον εἰς τὴν ἀγοράν σου ἔδωκαν. ἐξ Ασηλ
  σίδηρος εἰργασµένος καὶ τροχὸς ἐν τῷ συµµίκτῳ σού ἐστιν. <span style=
  "color:#b00e23">(20)</span> Δαιδαν ἔµποροί σου µετὰ κτηνῶν ἐκλεκτῶν εἰς
  ἅρµατα. <span style="color:#b00e23">(21)</span> ἡ Ἀραβία καὶ πάντες οἱ
  ἄρχοντες Κηδαρ, οὗτοι ἔµποροί σου διὰ χειρός σου, καµήλους καὶ κριοὺς καὶ
  ἀµνοὺς ἐν οἷς ἐµπορεύονταί σε. <span style="color:#b00e23">(22)</span>
  ἔµποροι Σαβα καὶ Ραγµα, οὗτοι ἔµποροί σου µετὰ πρώτων ἡδυσµάτων καὶ λίθων
  χρηστῶν καὶ χρυσίον ἔδωκαν τὴν ἀγοράν σου. <span style=
  "color:#b00e23">(23)</span> Χαρραν καὶ Χαννα, οὗτοι ἔµποροί σου. Ασσουρ καὶ
  Χαρµαν ἔµποροί σου <span style="color:#b00e23">(24)</span> φέροντες ἐµπορίαν
  ὑάκινθον καὶ θησαυροὺς ἐκλεκτοὺς δεδεµένους σχοινίοις καὶ κυπαρίσσινα.
  <span style="color:#b00e23">(25)</span> πλοῖα, ἐν αὐτοῖς Καρχηδόνιοι ἔµποροί
  σου ἐν τῷ πλήθει ἐν τῷ συµµίκτῳ σου, καὶ ἐνεπλήσθης καὶ ἐβαρύνθης σφόδρα ἐν
  καρδίᾳ θαλάσσης. <span style="color:#b00e23">(26)</span> ἐν ὕδατι πολλῷ ἦγόν
  σε οἱ κωπηλάται σου· τὸ πνεῦµα τοῦ νότου συνέτριψέν σε ἐν καρδίᾳ θαλάσσης.
  <span style="color:#b00e23">(27)</span> ἦσαν δυνάµεις σου καὶ ὁ µισθός σου
  καὶ τῶν συµµίκτων σου καὶ οἱ κωπηλάται σου καὶ οἱ κυβερνῆταί σου καὶ οἱ
  σύµβουλοί σου καὶ οἱ σύµµικτοί σου ἐκ τῶν συµµίκτων σου καὶ πάντες οἱ ἄνδρες
  οἱ πολεµισταί σου οἱ ἐν σοὶ καὶ πᾶσα ἡ συναγωγή σου ἐν µέσῳ σου, πεσοῦνται ἐν
  καρδίᾳ θαλάσσης ἐν τῇ ἡµέρᾳ τῆς πτώσεώς σου. <span style=
  "color:#b00e23">(28)</span> πρὸς τὴν φωνὴν τῆς κραυγῆς σου οἱ κυβερνῆταί σου
  φόβῳ φοβηθήσονται, <span style="color:#b00e23">(29)</span> καὶ καταβήσονται
  ἀπὸ τῶν πλοίων πάντες οἱ κωπηλάται σου καὶ οἱ ἐπιβάται καὶ οἱ πρωρεῖς τῆς
  θαλάσσης ἐπὶ τὴν γῆν στήσονται <span style="color:#b00e23">(30)</span> καὶ
  ἀλαλάξουσιν ἐπὶ σὲ τῇ φωνῇ αὐτῶν καὶ κεκράξονται πικρὸν καὶ ἐπιθήσουσιν ἐπὶ
  τὴν κεφαλὴν αὐτῶν γῆν καὶ σποδὸν ὑποστρώσονται. <span style=
  "color:#b00e23">(31)</span> <span style="color:#b00e23">(32)</span> καὶ
  λήµψονται οἱ υἱοὶ αὐτῶν ἐπὶ σὲ θρῆνον καὶ θρήνηµά σοι <span style=
  "color:#b00e23">(33)</span> Πόσον τινὰ εὗρες µισθὸν ἀπὸ τῆς θαλάσσης;
  ἐνέπλησας ἔθνη ἀπὸ τοῦ πλήθους σου καὶ ἀπὸ τοῦ συµµίκτου σου ἐπλούτισας
  πάντας βασιλεῖς τῆς γῆς. <span style="color:#b00e23">(34)</span> νῦν
  συνετρίβης ἐν θαλάσσῃ, ἐν βάθει ὕδατος· ὁ σύµµικτός σου καὶ πᾶσα ἡ συναγωγή
  σου ἐν µέσῳ σου ἔπεσον, πάντες οἱ κωπηλάται σου. <span style=
  "color:#b00e23">(35)</span> πάντες οἱ κατοικοῦντες τὰς νήσους ἐστύγνασαν ἐπὶ
  σέ, καὶ οἱ βασιλεῖς αὐτῶν ἐκστάσει ἐξέστησαν, καὶ ἐδάκρυσεν τὸ πρόσωπον
  αὐτῶν. <span style="color:#b00e23">(36)</span> ἔµποροι ἀπὸ ἐθνῶν ἐσύρισάν σε·
  ἀπώλεια ἐγένου καὶ οὐκέτι ἔσῃ εἰς τὸν αἰῶνα.
  <h3 id="ezekiel28">28</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Καὶ σύ, υἱὲ
  ἀνθρώπου, εἰπὸν τῷ ἄρχοντι Τύρου Τάδε λέγει κύριος Ἀνθ’ ὧν ὑψώθη σου ἡ
  καρδία, καὶ εἶπας Θεός εἰµι ἐγώ, κατοικίαν θεοῦ κατῴκηκα ἐν καρδίᾳ θαλάσσης,
  σὺ δὲ εἶ ἄνθρωπος καὶ οὐ θεὸς καὶ ἔδωκας τὴν καρδίαν σου ὡς καρδίαν θεοῦ,
  <span style="color:#b00e23">(3)</span> µὴ σοφώτερος εἶ σὺ τοῦ Δανιηλ; σοφοὶ
  οὐκ ἐπαίδευσάν σε τῇ ἐπιστήµῃ αὐτῶν; <span style="color:#b00e23">(4)</span>
  µὴ ἐν τῇ ἐπιστήµῃ σου ἢ ἐν τῇ φρονήσει σου ἐποίησας σεαυτῷ δύναµιν καὶ
  χρυσίον καὶ ἀργύριον ἐν τοῖς θησαυροῖς σου; <span style=
  "color:#b00e23">(5)</span> ἐν τῇ πολλῇ ἐπιστήµῃ σου καὶ ἐµπορίᾳ σου ἐπλήθυνας
  δύναµίν σου, ὑψώθη ἡ καρδία σου ἐν τῇ δυνάµει σου. <span style=
  "color:#b00e23">(6)</span> διὰ τοῦτο τάδε λέγει κύριος Ἐπειδὴ δέδωκας τὴν
  καρδίαν σου ὡς καρδίαν θεοῦ, <span style="color:#b00e23">(7)</span> ἀντὶ
  τούτου ἰδοὺ ἐγὼ ἐπάγω ἐπὶ σὲ ἀλλοτρίους λοιµοὺς ἀπὸ ἐθνῶν, καὶ ἐκκενώσουσιν
  τὰς µαχαίρας αὐτῶν ἐπὶ σὲ καὶ ἐπὶ τὸ κάλλος τῆς ἐπιστήµης σου καὶ στρώσουσιν
  τὸ κάλλος σου εἰς ἀπώλειαν <span style="color:#b00e23">(8)</span> καὶ
  καταβιβάσουσίν σε, καὶ ἀποθανῇ θανάτῳ τραυµατιῶν ἐν καρδίᾳ θαλάσσης.
  <span style="color:#b00e23">(9)</span> µὴ λέγων ἐρεῖς Θεός εἰµι ἐγώ, ἐνώπιον
  τῶν ἀναιρούντων σε; σὺ δὲ εἶ ἄνθρωπος καὶ οὐ θεός. ἐν πλήθει <span style=
  "color:#b00e23">(10)</span> ἀπεριτµήτων ἀπολῇ ἐν χερσὶν ἀλλοτρίων· ὅτι ἐγὼ
  ἐλάλησα, λέγει κύριος. <span style="color:#b00e23">(11)</span> Καὶ ἐγένετο
  λόγος κυρίου πρός µε λέγων <span style="color:#b00e23">(12)</span> Υἱὲ
  ἀνθρώπου, λαβὲ θρῆνον ἐπὶ τὸν ἄρχοντα Τύρου καὶ εἰπὸν αὐτῷ Τάδε λέγει κύριος
  κύριος Σὺ ἀποσφράγισµα ὁµοιώσεως καὶ στέφανος κάλλους <span style=
  "color:#b00e23">(13)</span> ἐν τῇ τρυφῇ τοῦ παραδείσου τοῦ θεοῦ ἐγενήθης· πᾶν
  λίθον χρηστὸν ἐνδέδεσαι, σάρδιον καὶ τοπάζιον καὶ σµάραγδον καὶ ἄνθρακα καὶ
  σάπφειρον καὶ ἴασπιν καὶ ἀργύριον καὶ χρυσίον καὶ λιγύριον καὶ ἀχάτην καὶ
  ἀµέθυστον καὶ χρυσόλιθον καὶ βηρύλλιον καὶ ὀνύχιον, καὶ χρυσίου ἐνέπλησας
  τοὺς θησαυρούς σου καὶ τὰς ἀποθήκας σου ἐν σοὶ ἀφ’ ἧς ἡµέρας ἐκτίσθης σύ.
  <span style="color:#b00e23">(14)</span> µετὰ τοῦ χερουβ ἔθηκά σε ἐν ὄρει ἁγίῳ
  θεοῦ, ἐγενήθης ἐν µέσῳ λίθων πυρίνων. <span style="color:#b00e23">(15)</span>
  ἐγενήθης ἄµωµος σὺ ἐν ταῖς ἡµέραις σου ἀφ’ ἧς ἡµέρας σὺ ἐκτίσθης ἕως εὑρέθη
  τὰ ἀδικήµατα ἐν σοί. <span style="color:#b00e23">(16)</span> ἀπὸ πλήθους τῆς
  ἐµπορίας σου ἔπλησας τὰ ταµιεῖά σου ἀνοµίας καὶ ἥµαρτες καὶ ἐτραυµατίσθης ἀπὸ
  ὄρους τοῦ θεοῦ, καὶ ἤγαγέν σε τὸ χερουβ ἐκ µέσου λίθων πυρίνων. <span style=
  "color:#b00e23">(17)</span> ὑψώθη ἡ καρδία σου ἐπὶ τῷ κάλλει σου, διεφθάρη ἡ
  ἐπιστήµη σου µετὰ τοῦ κάλλους σου· διὰ πλῆθος ἁµαρτιῶν σου ἐπὶ τὴν γῆν ἔρριψά
  σε, ἐναντίον βασιλέων ἔδωκά σε παραδειγµατισθῆναι. <span style=
  "color:#b00e23">(18)</span> διὰ τὸ πλῆθος τῶν ἁµαρτιῶν σου καὶ τῶν ἀδικιῶν
  τῆς ἐµπορίας σου ἐβεβήλωσας τὰ ἱερά σου· καὶ ἐξάξω πῦρ ἐκ µέσου σου, τοῦτο
  καταφάγεταί σε· καὶ δώσω σε εἰς σποδὸν ἐπὶ τῆς γῆς σου ἐναντίον πάντων τῶν
  ὁρώντων σε. <span style="color:#b00e23">(19)</span> καὶ πάντες οἱ ἐπιστάµενοί
  σε ἐν τοῖς ἔθνεσιν στυγνάσουσιν ἐπὶ σέ· ἀπώλεια ἐγένου καὶ οὐχ ὑπάρξεις ἔτι
  εἰς τὸν αἰῶνα. <span style="color:#b00e23">(20)</span> Καὶ ἐγένετο λόγος
  κυρίου πρός µε λέγων <span style="color:#b00e23">(21)</span> Υἱὲ ἀνθρώπου,
  στήρισον τὸ πρόσωπόν σου ἐπὶ Σιδῶνα καὶ προφήτευσον ἐπ’ αὐτὴν <span style=
  "color:#b00e23">(22)</span> καὶ εἰπόν Τάδε λέγει κύριος Ἰδοὺ ἐγὼ ἐπὶ σέ,
  Σιδών, καὶ ἐνδοξασθήσοµαι ἐν σοί, καὶ γνώσῃ ὅτι ἐγώ εἰµι κύριος ἐν τῷ ποιῆσαί
  µε ἐν σοὶ κρίµατα, καὶ ἁγιασθήσοµαι ἐν σοί. <span style=
  "color:#b00e23">(23)</span> αἷµα καὶ θάνατος ἐν ταῖς πλατείαις σου, καὶ
  πεσοῦνται τετραυµατισµένοι ἐν µαχαίραις ἐν σοὶ περικύκλῳ σου· καὶ γνώσονται
  διότι ἐγώ εἰµι κύριος. <span style="color:#b00e23">(24)</span> καὶ οὐκ
  ἔσονται οὐκέτι τῷ οἴκῳ τοῦ Ισραηλ σκόλοψ πικρίας καὶ ἄκανθα ὀδύνης ἀπὸ πάντων
  τῶν περικύκλῳ αὐτῶν τῶν ἀτιµασάντων αὐτούς· καὶ γνώσονται ὅτι ἐγώ εἰµι
  κύριος. <span style="color:#b00e23">(25)</span> τάδε λέγει κύριος κύριος Καὶ
  συνάξω τὸν Ισραηλ ἐκ τῶν ἐθνῶν, οὗ διεσκορπίσθησαν ἐκεῖ, καὶ ἁγιασθήσοµαι ἐν
  αὐτοῖς ἐνώπιον τῶν λαῶν καὶ τῶν ἐθνῶν· καὶ κατοικήσουσιν ἐπὶ τῆς γῆς αὐτῶν,
  ἣν δέδωκα τῷ δούλῳ µου Ιακωβ, <span style="color:#b00e23">(26)</span> καὶ
  κατοικήσουσιν ἐπ’ αὐτῆς ἐν ἐλπίδι καὶ οἰκοδοµήσουσιν οἰκίας καὶ φυτεύσουσιν
  ἀµπελῶνας καὶ κατοικήσουσιν ἐν ἐλπίδι, ὅταν ποιήσω κρίµα ἐν πᾶσιν τοῖς
  ἀτιµάσασιν αὐτοὺς ἐν τοῖς κύκλῳ αὐτῶν· καὶ γνώσονται ὅτι ἐγώ εἰµι κύριος ὁ
  θεὸς αὐτῶν καὶ ὁ θεὸς τῶν πατέρων αὐτῶν.
  <h3 id="ezekiel29">29</h3><span style="color:#b00e23">(1)</span> Ἐν τῷ ἔτει
  τῷ δεκάτῳ ἐν τῷ δεκάτῳ µηνὶ µιᾷ τοῦ µηνὸς ἐγένετο λόγος κυρίου πρός µε λέγων
  <span style="color:#b00e23">(2)</span> Υἱὲ ἀνθρώπου, στήρισον τὸ πρόσωπόν σου
  ἐπὶ Φαραω βασιλέα Αἰγύπτου καὶ προφήτευσον ἐπ’ αὐτὸν καὶ ἐπ’ Αἴγυπτον ὅλην
  <span style="color:#b00e23">(3)</span> καὶ εἰπόν Τάδε λέγει κύριος Ἰδοὺ ἐγὼ
  ἐπὶ Φαραω τὸν δράκοντα τὸν µέγαν τὸν ἐγκαθήµενον ἐν µέσῳ ποταµῶν αὐτοῦ τὸν
  λέγοντα Ἐµοί εἰσιν οἱ ποταµοί, καὶ ἐγὼ ἐποίησα αὐτούς. <span style=
  "color:#b00e23">(4)</span> καὶ ἐγὼ δώσω παγίδας εἰς τὰς σιαγόνας σου καὶ
  προσκολλήσω τοὺς ἰχθῦς τοῦ ποταµοῦ σου πρὸς τὰς πτέρυγάς σου καὶ ἀνάξω σε ἐκ
  µέσου τοῦ ποταµοῦ σου καὶ πάντας τοὺς ἰχθύας τοῦ ποταµοῦ σου <span style=
  "color:#b00e23">(5)</span> καὶ καταβαλῶ σε ἐν τάχει καὶ πάντας τοὺς ἰχθύας
  τοῦ ποταµοῦ σου· ἐπὶ πρόσωπον τοῦ πεδίου πεσῇ καὶ οὐ µὴ συναχθῇς καὶ οὐ µὴ
  περισταλῇς, τοῖς θηρίοις τῆς γῆς καὶ τοῖς πετεινοῖς τοῦ οὐρανοῦ δέδωκά σε εἰς
  κατάβρωµα· <span style="color:#b00e23">(6)</span> καὶ γνώσονται πάντες οἱ
  κατοικοῦντες Αἴγυπτον ὅτι ἐγώ εἰµι κύριος, ἀνθ’ ὧν ἐγενήθης ῥάβδος καλαµίνη
  τῷ οἴκῳ Ισραηλ. <span style="color:#b00e23">(7)</span> ὅτε ἐπελάβοντό σου τῇ
  χειρὶ αὐτῶν, ἐθλάσθης· καὶ ὅτε ἐπεκράτησεν ἐπ’ αὐτοὺς πᾶσα χεὶρ καὶ ὅτε
  ἐπανεπαύσαντο ἐπὶ σέ, συνετρίβης καὶ συνέκλασας αὐτῶν πᾶσαν ὀσφύν.
  <span style="color:#b00e23">(8)</span> διὰ τοῦτο τάδε λέγει κύριος Ἰδοὺ ἐγὼ
  ἐπάγω ἐπὶ σὲ ῥοµφαίαν καὶ ἀπολῶ ἀνθρώπους ἀπὸ σοῦ καὶ κτήνη· <span style=
  "color:#b00e23">(9)</span> καὶ ἔσται ἡ γῆ Αἰγύπτου ἀπώλεια καὶ ἔρηµος, καὶ
  γνώσονται ὅτι ἐγώ εἰµι κύριος, ἀντὶ τοῦ λέγειν σε Οἱ ποταµοὶ ἐµοί εἰσιν, καὶ
  ἐγὼ ἐποίησα αὐτούς. <span style="color:#b00e23">(10)</span> διὰ τοῦτο ἰδοὺ
  ἐγὼ ἐπὶ σὲ καὶ ἐπὶ πάντας τοὺς ποταµούς σου καὶ δώσω γῆν Αἰγύπτου εἰς ἔρηµον
  καὶ ῥοµφαίαν καὶ ἀπώλειαν ἀπὸ Μαγδώλου καὶ Συήνης καὶ ἕως ὁρίων Αἰθιόπων.
  <span style="color:#b00e23">(11)</span> οὐ µὴ διέλθῃ ἐν αὐτῇ ποὺς ἀνθρώπου,
  καὶ ποὺς κτήνους οὐ µὴ διέλθῃ αὐτήν, καὶ οὐ κατοικηθήσεται τεσσαράκοντα ἔτη.
  <span style="color:#b00e23">(12)</span> καὶ δώσω τὴν γῆν αὐτῆς ἀπώλειαν ἐν
  µέσῳ γῆς ἠρηµωµένης, καὶ αἱ πόλεις αὐτῆς ἐν µέσῳ πόλεων ἠρηµωµένων ἔσονται
  τεσσαράκοντα ἔτη· καὶ διασπερῶ Αἴγυπτον ἐν τοῖς ἔθνεσιν καὶ λικµήσω αὐτοὺς
  εἰς τὰς χώρας. <span style="color:#b00e23">(13)</span> τάδε λέγει κύριος Μετὰ
  τεσσαράκοντα ἔτη συνάξω τοὺς Αἰγυπτίους ἀπὸ τῶν ἐθνῶν, οὗ διεσκορπίσθησαν
  ἐκεῖ, <span style="color:#b00e23">(14)</span> καὶ ἀποστρέψω τὴν αἰχµαλωσίαν
  τῶν Αἰγυπτίων καὶ κατοικίσω αὐτοὺς ἐν γῇ Παθουρης, ἐν τῇ γῇ, ὅθεν ἐλήµφθησαν·
  καὶ ἔσται ἀρχὴ ταπεινὴ <span style="color:#b00e23">(15)</span> παρὰ πάσας τὰς
  ἀρχάς, οὐ µὴ ὑψωθῇ ἔτι ἐπὶ τὰ ἔθνη, καὶ ὀλιγοστοὺς αὐτοὺς ποιήσω τοῦ µὴ εἶναι
  αὐτοὺς πλείονας ἐν τοῖς ἔθνεσιν. <span style="color:#b00e23">(16)</span> καὶ
  οὐκέτι ἔσονται τῷ οἴκῳ Ισραηλ εἰς ἐλπίδα ἀναµιµνῄσκουσαν ἀνοµίαν ἐν τῷ αὐτοὺς
  ἀκολουθῆσαι ὀπίσω αὐτῶν· καὶ γνώσονται ὅτι ἐγώ εἰµι κύριος. <span style=
  "color:#b00e23">(17)</span> Καὶ ἐγένετο ἐν τῷ ἑβδόµῳ καὶ εἰκοστῷ ἔτει µιᾷ τοῦ
  µηνὸς τοῦ πρώτου ἐγένετο λόγος κυρίου πρός µε λέγων <span style=
  "color:#b00e23">(18)</span> Υἱὲ ἀνθρώπου, Ναβουχοδονοσορ βασιλεὺς Βαβυλῶνος
  κατεδουλώσατο αὐτοῦ τὴν δύναµιν δουλείᾳ µεγάλῃ ἐπὶ Τύρου, πᾶσα κεφαλὴ φαλακρὰ
  καὶ πᾶς ὦµος µαδῶν, καὶ µισθὸς οὐκ ἐγενήθη αὐτῷ καὶ τῇ δυνάµει αὐτοῦ ἐπὶ
  Τύρου καὶ τῆς δουλείας, ἧς ἐδούλευσαν ἐπ’ αὐτήν. <span style=
  "color:#b00e23">(19)</span> τάδε λέγει κύριος κύριος Ἰδοὺ δίδωµι τῷ
  Ναβουχοδονοσορ βασιλεῖ Βαβυλῶνος γῆν Αἰγύπτου, καὶ προνοµεύσει τὴν προνοµὴν
  αὐτῆς καὶ σκυλεύσει τὰ σκῦλα αὐτῆς, καὶ ἔσται µισθὸς τῇ δυνάµει αὐτοῦ·
  <span style="color:#b00e23">(20)</span> ἀντὶ τῆς λειτουργίας αὐτοῦ, ἧς
  ἐδούλευσεν ἐπὶ Τύρον, δέδωκα αὐτῷ γῆν Αἰγύπτου. τάδε λέγει κύριος κύριος
  <span style="color:#b00e23">(21)</span> Ἐν τῇ ἡµέρᾳ ἐκείνῃ ἀνατελεῖ κέρας
  παντὶ τῷ οἴκῳ Ισραηλ, καὶ σοὶ δώσω στόµα ἀνεῳγµένον ἐν µέσῳ αὐτῶν· καὶ
  γνώσονται ὅτι ἐγώ εἰµι κύριος.
  <h3 id="ezekiel30">30</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, προφήτευσον καὶ εἰπόν Τάδε λέγει κύριος Ὦ ὦ ἡ ἡµέρα, <span style=
  "color:#b00e23">(3)</span> ὅτι ἐγγὺς ἡ ἡµέρα τοῦ κυρίου, ἡµέρα πέρας ἐθνῶν
  ἔσται. <span style="color:#b00e23">(4)</span> καὶ ἥξει µάχαιρα ἐπ’
  Αἰγυπτίους, καὶ ἔσται ταραχὴ ἐν τῇ Αἰθιοπίᾳ, καὶ πεσοῦνται τετραυµατισµένοι
  ἐν Αἰγύπτῳ, καὶ συµπεσεῖται αὐτῆς τὰ θεµέλια. <span style=
  "color:#b00e23">(5)</span> Πέρσαι καὶ Κρῆτες καὶ Λυδοὶ καὶ Λίβυες καὶ πάντες
  οἱ ἐπίµικτοι καὶ τῶν υἱῶν τῆς διαθήκης µου µαχαίρᾳ πεσοῦνται ἐν αὐτῇ.
  <span style="color:#b00e23">(6)</span> καὶ πεσοῦνται τὰ ἀντιστηρίγµατα
  Αἰγύπτου, καὶ καταβήσεται ἡ ὕβρις τῆς ἰσχύος αὐτῆς ἀπὸ Μαγδώλου ἕως Συήνης·
  µαχαίρᾳ πεσοῦνται ἐν αὐτῇ, λέγει κύριος. <span style=
  "color:#b00e23">(7)</span> καὶ ἐρηµωθήσεται ἐν µέσῳ χωρῶν ἠρηµωµένων, καὶ αἱ
  πόλεις αὐτῶν ἐν µέσῳ πόλεων ἠρηµωµένων ἔσονται· <span style=
  "color:#b00e23">(8)</span> καὶ γνώσονται ὅτι ἐγώ εἰµι κύριος, ὅταν δῶ πῦρ ἐπ’
  Αἴγυπτον καὶ συντριβῶσι πάντες οἱ βοηθοῦντες αὐτῇ. <span style=
  "color:#b00e23">(9)</span> ἐν τῇ ἡµέρᾳ ἐκείνῃ ἐξελεύσονται ἄγγελοι σπεύδοντες
  ἀφανίσαι τὴν Αἰθιοπίαν, καὶ ἔσται ταραχὴ ἐν αὐτοῖς ἐν τῇ ἡµέρᾳ Αἰγύπτου, ὅτι
  ἰδοὺ ἥκει. — <span style="color:#b00e23">(10)</span> τάδε λέγει κύριος κύριος
  Καὶ ἀπολῶ πλῆθος Αἰγυπτίων διὰ χειρὸς Ναβουχοδονοσορ βασιλέως Βαβυλῶνος,
  <span style="color:#b00e23">(11)</span> αὐτοῦ καὶ τοῦ λαοῦ αὐτοῦ· λοιµοὶ ἀπὸ
  ἐθνῶν ἀπεσταλµένοι ἀπολέσαι τὴν γῆν καὶ ἐκκενώσουσιν πάντες τὰς µαχαίρας
  αὐτῶν ἐπ’ Αἴγυπτον, καὶ πλησθήσεται ἡ γῆ τραυµατιῶν. <span style=
  "color:#b00e23">(12)</span> καὶ δώσω τοὺς ποταµοὺς αὐτῶν ἐρήµους καὶ ἀπολῶ
  τὴν γῆν καὶ τὸ πλήρωµα αὐτῆς ἐν χερσὶν ἀλλοτρίων· ἐγὼ κύριος λελάληκα. —
  <span style="color:#b00e23">(13)</span> ὅτι τάδε λέγει κύριος κύριος Καὶ
  ἀπολῶ µεγιστᾶνας ἀπὸ Μέµφεως καὶ ἄρχοντας ἐκ γῆς Αἰγύπτου, καὶ οὐκ ἔσονται
  ἔτι. <span style="color:#b00e23">(14)</span> καὶ ἀπολῶ γῆν Παθουρης καὶ δώσω
  πῦρ ἐπὶ Τάνιν καὶ ποιήσω ἐκδίκησιν ἐν Διοσπόλει <span style=
  "color:#b00e23">(15)</span> καὶ ἐκχεῶ τὸν θυµόν µου ἐπὶ Σάιν τὴν ἰσχὺν
  Αἰγύπτου καὶ ἀπολῶ τὸ πλῆθος Μέµφεως· <span style="color:#b00e23">(16)</span>
  καὶ δώσω πῦρ ἐπ’ Αἴγυπτον, καὶ ταραχὴν ταραχθήσεται Συήνη, καὶ ἐν Διοσπόλει
  ἔσται ἔκρηγµα καὶ διαχυθήσεται ὕδατα. <span style="color:#b00e23">(17)</span>
  νεανίσκοι Ἡλίου πόλεως καὶ Βουβάστου ἐν µαχαίρᾳ πεσοῦνται, καὶ αἱ γυναῖκες ἐν
  αἰχµαλωσίᾳ πορεύσονται. <span style="color:#b00e23">(18)</span> καὶ ἐν Ταφνας
  συσκοτάσει ἡ ἡµέρα ἐν τῷ συντρῖψαι µε ἐκεῖ τὰ σκῆπτρα Αἰγύπτου, καὶ ἀπολεῖται
  ἐκεῖ ἡ ὕβρις τῆς ἰσχύος αὐτῆς, καὶ αὐτὴν νεφέλη καλύψει, καὶ αἱ θυγατέρες
  αὐτῆς αἰχµάλωτοι ἀχθήσονται. <span style="color:#b00e23">(19)</span> καὶ
  ποιήσω κρίµα ἐν Αἰγύπτῳ, καὶ γνώσονται ὅτι ἐγώ εἰµι κύριος. <span style=
  "color:#b00e23">(20)</span> Καὶ ἐγένετο ἐν τῷ ἑνδεκάτῳ ἔτει ἐν τῷ πρώτῳ µηνὶ
  ἑβδόµῃ τοῦ µηνὸς ἐγένετο λόγος κυρίου πρός µε λέγων <span style=
  "color:#b00e23">(21)</span> Υἱὲ ἀνθρώπου, τοὺς βραχίονας Φαραω βασιλέως
  Αἰγύπτου συνέτριψα, καὶ ἰδοὺ οὐ κατεδέθη τοῦ δοθῆναι ἴασιν τοῦ δοθῆναι ἐπ’
  αὐτὸν µάλαγµα τοῦ δοθῆναι ἰσχὺν ἐπιλαβέσθαι µαχαίρας. <span style=
  "color:#b00e23">(22)</span> διὰ τοῦτο τάδε λέγει κύριος κύριος Ἰδοὺ ἐγὼ ἐπὶ
  Φαραω βασιλέα Αἰγύπτου καὶ συντρίψω τοὺς βραχίονας αὐτοῦ τοὺς ἰσχυροὺς καὶ
  τοὺς τεταµένους καὶ καταβαλῶ τὴν µάχαιραν αὐτοῦ ἐκ τῆς χειρὸς αὐτοῦ
  <span style="color:#b00e23">(23)</span> καὶ διασπερῶ Αἴγυπτον εἰς τὰ ἔθνη καὶ
  λικµήσω αὐτοὺς εἰς τὰς χώρας· <span style="color:#b00e23">(24)</span> καὶ
  κατισχύσω τοὺς βραχίονας βασιλέως Βαβυλῶνος καὶ δώσω τὴν ῥοµφαίαν µου εἰς τὴν
  χεῖρα αὐτοῦ, καὶ ἐπάξει αὐτὴν ἐπ’ Αἴγυπτον καὶ προνοµεύσει τὴν προνοµὴν αὐτῆς
  καὶ σκυλεύσει τὰ σκῦλα αὐτῆς. <span style="color:#b00e23">(25)</span> καὶ
  ἐνισχύσω τοὺς βραχίονας βασιλέως Βαβυλῶνος, οἱ δὲ βραχίονες Φαραω πεσοῦνται·
  καὶ γνώσονται ὅτι ἐγώ εἰµι κύριος, ἐν τῷ δοῦναι τὴν ῥοµφαίαν µου εἰς χεῖρας
  βασιλέως Βαβυλῶνος, καὶ ἐκτενεῖ αὐτὴν ἐπὶ γῆν Αἰγύπτου. <span style=
  "color:#b00e23">(26)</span> καὶ διασπερῶ Αἴγυπτον εἰς τὰ ἔθνη καὶ λικµήσω
  αὐτοὺς εἰς τὰς χώρας· καὶ γνώσονται πάντες ὅτι ἐγώ εἰµι κύριος.
  <h3 id="ezekiel31">31</h3><span style="color:#b00e23">(1)</span> Καὶ ἐγένετο
  ἐν τῷ ἑνδεκάτῳ ἔτει ἐν τῷ τρίτῳ µηνὶ µιᾷ τοῦ µηνὸς ἐγένετο λόγος κυρίου πρός
  µε λέγων <span style="color:#b00e23">(2)</span> Υἱὲ ἀνθρώπου, εἰπὸν πρὸς
  Φαραω βασιλέα Αἰγύπτου καὶ τῷ πλήθει αὐτοῦ Τίνι ὡµοίωσας σεαυτὸν ἐν τῷ ὕψει
  σου; <span style="color:#b00e23">(3)</span> ἰδοὺ Ασσουρ κυπάρισσος ἐν τῷ
  Λιβάνῳ καὶ καλὸς ταῖς παραφυάσιν καὶ ὑψηλὸς τῷ µεγέθει, εἰς µέσον νεφελῶν
  ἐγένετο ἡ ἀρχὴ αὐτοῦ· <span style="color:#b00e23">(4)</span> ὕδωρ ἐξέθρεψεν
  αὐτόν, ἡ ἄβυσσος ὕψωσεν αὐτόν, τοὺς ποταµοὺς αὐτῆς ἤγαγεν κύκλῳ τῶν φυτῶν
  αὐτοῦ καὶ τὰ συστέµατα αὐτῆς ἐξαπέστειλεν εἰς πάντα τὰ ξύλα τοῦ πεδίου.
  <span style="color:#b00e23">(5)</span> ἕνεκεν τούτου ὑψώθη τὸ µέγεθος αὐτοῦ
  παρὰ πάντα τὰ ξύλα τοῦ πεδίου, καὶ ἐπλατύνθησαν οἱ κλάδοι αὐτοῦ ἀφ’ ὕδατος
  πολλοῦ. <span style="color:#b00e23">(6)</span> ἐν ταῖς παραφυάσιν αὐτοῦ
  ἐνόσσευσαν πάντα τὰ πετεινὰ τοῦ οὐρανοῦ, καὶ ὑποκάτω τῶν κλάδων αὐτοῦ
  ἐγεννῶσαν πάντα τὰ θηρία τοῦ πεδίου, ἐν τῇ σκιᾷ αὐτοῦ κατῴκησεν πᾶν πλῆθος
  ἐθνῶν. <span style="color:#b00e23">(7)</span> καὶ ἐγένετο καλὸς ἐν τῷ ὕψει
  αὐτοῦ διὰ τὸ πλῆθος τῶν κλάδων αὐτοῦ, ὅτι ἐγενήθησαν αἱ ῥίζαι αὐτοῦ εἰς ὕδωρ
  πολύ. <span style="color:#b00e23">(8)</span> κυπάρισσοι τοιαῦται οὐκ
  ἐγενήθησαν ἐν τῷ παραδείσῳ τοῦ θεοῦ, καὶ πίτυες οὐχ ὅµοιαι ταῖς παραφυάσιν
  αὐτοῦ, καὶ ἐλάται οὐκ ἐγένοντο ὅµοιαι τοῖς κλάδοις αὐτοῦ· πᾶν ξύλον ἐν τῷ
  παραδείσῳ τοῦ θεοῦ οὐχ ὡµοιώθη αὐτῷ ἐν τῷ κάλλει αὐτοῦ <span style=
  "color:#b00e23">(9)</span> διὰ τὸ πλῆθος τῶν κλάδων αὐτοῦ, καὶ ἐζήλωσεν αὐτὸν
  τὰ ξύλα τοῦ παραδείσου τῆς τρυφῆς τοῦ θεοῦ. — <span style=
  "color:#b00e23">(10)</span> διὰ τοῦτο τάδε λέγει κύριος Ἀνθ’ ὧν ἐγένου µέγας
  τῷ µεγέθει καὶ ἔδωκας τὴν ἀρχήν σου εἰς µέσον νεφελῶν, καὶ εἶδον ἐν τῷ
  ὑψωθῆναι αὐτόν, <span style="color:#b00e23">(11)</span> καὶ παρέδωκα αὐτὸν
  εἰς χεῖρας ἄρχοντος ἐθνῶν, καὶ ἐποίησεν τὴν ἀπώλειαν αὐτοῦ. <span style=
  "color:#b00e23">(12)</span> καὶ ἐξωλέθρευσαν αὐτὸν ἀλλότριοι λοιµοὶ ἀπὸ ἐθνῶν
  καὶ κατέβαλον αὐτὸν ἐπὶ τῶν ὀρέων, ἐν πάσαις ταῖς φάραγξιν ἔπεσαν οἱ κλάδοι
  αὐτοῦ, καὶ συνετρίβη τὰ στελέχη αὐτοῦ ἐν παντὶ πεδίῳ τῆς γῆς, καὶ κατέβησαν
  ἀπὸ τῆς σκέπης αὐτῶν πάντες οἱ λαοὶ τῶν ἐθνῶν καὶ ἠδάφισαν αὐτόν.
  <span style="color:#b00e23">(13)</span> ἐπὶ τὴν πτῶσιν αὐτοῦ ἀνεπαύσαντο
  πάντα τὰ πετεινὰ τοῦ οὐρανοῦ, καὶ ἐπὶ τὰ στελέχη αὐτοῦ ἐγένοντο πάντα τὰ
  θηρία τοῦ ἀγροῦ, <span style="color:#b00e23">(14)</span> ὅπως µὴ ὑψωθῶσιν ἐν
  τῷ µεγέθει αὐτῶν πάντα τὰ ξύλα τὰ ἐν τῷ ὕδατι· καὶ οὐκ ἔδωκαν τὴν ἀρχὴν αὐτῶν
  εἰς µέσον νεφελῶν καὶ οὐκ ἔστησαν ἐν τῷ ὕψει αὐτῶν πρὸς αὐτὰ πάντες οἱ
  πίνοντες ὕδωρ, πάντες ἐδόθησαν εἰς θάνατον εἰς γῆς βάθος ἐν µέσῳ υἱῶν
  ἀνθρώπων πρὸς καταβαίνοντας εἰς βόθρον. — <span style=
  "color:#b00e23">(15)</span> τάδε λέγει κύριος κύριος Ἐν ᾗ ἡµέρᾳ κατέβη εἰς
  ᾅδου, ἐπένθησεν αὐτὸν ἡ ἄβυσσος, καὶ ἐπέστησα τοὺς ποταµοὺς αὐτῆς καὶ ἐκώλυσα
  πλῆθος ὕδατος, καὶ ἐσκότασεν ἐπ’ αὐτὸν ὁ Λίβανος, πάντα τὰ ξύλα τοῦ πεδίου
  ἐπ’ αὐτῷ ἐξελύθησαν. <span style="color:#b00e23">(16)</span> ἀπὸ τῆς φωνῆς
  τῆς πτώσεως αὐτοῦ ἐσείσθησαν τὰ ἔθνη, ὅτε κατεβίβαζον αὐτὸν εἰς ᾅδου µετὰ τῶν
  καταβαινόντων εἰς λάκκον, καὶ παρεκάλουν αὐτὸν ἐν γῇ πάντα τὰ ξύλα τῆς τρυφῆς
  καὶ τὰ ἐκλεκτὰ τοῦ Λιβάνου, πάντα τὰ πίνοντα ὕδωρ. <span style=
  "color:#b00e23">(17)</span> καὶ γὰρ αὐτοὶ κατέβησαν µετ’ αὐτοῦ εἰς ᾅδου ἐν
  τοῖς τραυµατίαις ἀπὸ µαχαίρας, καὶ τὸ σπέρµα αὐτοῦ, οἱ κατοικοῦντες ὑπὸ τὴν
  σκέπην αὐτοῦ, ἐν µέσῳ τῆς ζωῆς αὐτῶν ἀπώλοντο. <span style=
  "color:#b00e23">(18)</span> τίνι ὡµοιώθης; κατάβηθι καὶ καταβιβάσθητι µετὰ
  τῶν ξύλων τῆς τρυφῆς εἰς γῆς βάθος· ἐν µέσῳ ἀπεριτµήτων κοιµηθήσῃ µετὰ
  τραυµατιῶν µαχαίρας. οὕτως Φαραω καὶ τὸ πλῆθος τῆς ἰσχύος αὐτοῦ, λέγει κύριος
  κύριος.
  <h3 id="ezekiel32">32</h3><span style="color:#b00e23">(1)</span> Καὶ ἐγένετο
  ἐν τῷ ἑνδεκάτῳ ἔτει ἐν τῷ δωδεκάτῳ µηνὶ µιᾷ τοῦ µηνὸς ἐγένετο λόγος κυρίου
  πρός µε λέγων <span style="color:#b00e23">(2)</span> Υἱὲ ἀνθρώπου, λαβὲ
  θρῆνον ἐπὶ Φαραω βασιλέα Αἰγύπτου καὶ ἐρεῖς αὐτῷ Λέοντι ἐθνῶν ὡµοιώθης καὶ σὺ
  ὡς δράκων ὁ ἐν τῇ θαλάσσῃ καὶ ἐκεράτιζες τοῖς ποταµοῖς σου καὶ ἐτάρασσες ὕδωρ
  τοῖς ποσίν σου καὶ κατεπάτεις τοὺς ποταµούς σου. <span style=
  "color:#b00e23">(3)</span> τάδε λέγει κύριος Καὶ περιβαλῶ ἐπὶ σὲ δίκτυα λαῶν
  πολλῶν καὶ ἀνάξω σε ἐν τῷ ἀγκίστρῳ µου <span style="color:#b00e23">(4)</span>
  καὶ ἐκτενῶ σε ἐπὶ τὴν γῆν, πεδία πλησθήσεταί σου, καὶ ἐπικαθιῶ ἐπὶ σὲ πάντα
  τὰ πετεινὰ τοῦ οὐρανοῦ καὶ ἐµπλήσω ἐκ σοῦ πάντα τὰ θηρία πάσης τῆς γῆς·
  <span style="color:#b00e23">(5)</span> καὶ δώσω τὰς σάρκας σου ἐπὶ τὰ ὄρη καὶ
  ἐµπλήσω ἀπὸ τοῦ αἵµατός σου, <span style="color:#b00e23">(6)</span> καὶ
  ποτισθήσεται ἡ γῆ ἀπὸ τῶν προχωρηµάτων σου ἀπὸ τοῦ πλήθους σου ἐπὶ τῶν ὀρέων,
  φάραγγας ἐµπλήσω ἀπὸ σοῦ. <span style="color:#b00e23">(7)</span> καὶ
  κατακαλύψω ἐν τῷ σβεσθῆναί σε οὐρανὸν καὶ συσκοτάσω τὰ ἄστρα αὐτοῦ, ἥλιον ἐν
  νεφέλῃ καλύψω, καὶ σελήνη οὐ µὴ φάνῃ τὸ φῶς αὐτῆς· <span style=
  "color:#b00e23">(8)</span> πάντα τὰ φαίνοντα φῶς ἐν τῷ οὐρανῷ συσκοτάσουσιν
  ἐπὶ σέ, καὶ δώσω σκότος ἐπὶ τὴν γῆν σου, λέγει κύριος κύριος. <span style=
  "color:#b00e23">(9)</span> καὶ παροργιῶ καρδίαν λαῶν πολλῶν, ἡνίκα ἂν ἄγω
  αἰχµαλωσίαν σου εἰς τὰ ἔθνη εἰς γῆν, ἣν οὐκ ἔγνως. <span style=
  "color:#b00e23">(10)</span> καὶ στυγνάσουσιν ἐπὶ σὲ ἔθνη πολλά, καὶ οἱ
  βασιλεῖς αὐτῶν ἐκστάσει ἐκστήσονται ἐν τῷ πέτασθαι τὴν ῥοµφαίαν µου ἐπὶ
  πρόσωπα αὐτῶν, προσδεχόµενοι τὴν πτῶσιν αὐτῶν ἀφ’ ἡµέρας πτώσεώς σου.
  <span style="color:#b00e23">(11)</span> ὅτι τάδε λέγει κύριος Ῥοµφαία
  βασιλέως Βαβυλῶνος ἥξει σοι <span style="color:#b00e23">(12)</span> ἐν
  µαχαίραις γιγάντων, καὶ καταβαλῶ τὴν ἰσχύν σου· λοιµοὶ ἀπὸ ἐθνῶν πάντες, καὶ
  ἀπολοῦσι τὴν ὕβριν Αἰγύπτου, καὶ συντριβήσεται πᾶσα ἡ ἰσχὺς αὐτῆς.
  <span style="color:#b00e23">(13)</span> καὶ ἀπολῶ πάντα τὰ κτήνη αὐτῆς ἀφ’
  ὕδατος πολλοῦ, καὶ οὐ µὴ ταράξῃ αὐτὸ ἔτι ποὺς ἀνθρώπου, καὶ ἴχνος κτηνῶν οὐ
  µὴ καταπατήσῃ αὐτό. <span style="color:#b00e23">(14)</span> οὕτως τότε
  ἡσυχάσει τὰ ὕδατα αὐτῶν, καὶ οἱ ποταµοὶ αὐτῶν ὡς ἔλαιον πορεύσονται, λέγει
  κύριος. <span style="color:#b00e23">(15)</span> ὅταν δῶ Αἴγυπτον εἰς ἀπώλειαν
  καὶ ἐρηµωθῇ ἡ γῆ σὺν τῇ πληρώσει αὐτῆς, ὅταν διασπείρω πάντας τοὺς
  κατοικοῦντας ἐν αὐτῇ, καὶ γνώσονται ὅτι ἐγώ εἰµι κύριος. <span style=
  "color:#b00e23">(16)</span> θρῆνός ἐστιν καὶ θρηνήσεις αὐτόν, καὶ αἱ
  θυγατέρες τῶν ἐθνῶν θρηνήσουσιν αὐτόν· ἐπ’ Αἴγυπτον καὶ ἐπὶ πᾶσαν τὴν ἰσχὺν
  αὐτῆς θρηνήσουσιν αὐτήν, λέγει κύριος κύριος. <span style=
  "color:#b00e23">(17)</span> Καὶ ἐγενήθη ἐν τῷ δωδεκάτῳ ἔτει τοῦ πρώτου µηνὸς
  πεντεκαιδεκάτῃ τοῦ µηνὸς ἐγένετο λόγος κυρίου πρός µε λέγων <span style=
  "color:#b00e23">(18)</span> Υἱὲ ἀνθρώπου, θρήνησον ἐπὶ τὴν ἰσχὺν Αἰγύπτου,
  καὶ καταβιβάσουσιν αὐτῆς τὰς θυγατέρας τὰ ἔθνη νεκρὰς εἰς τὸ βάθος τῆς γῆς
  πρὸς τοὺς καταβαίνοντας εἰς βόθρον· <span style="color:#b00e23">(ⲓ̅ⲑ̅)</span>
  <span style="color:#b00e23">(20)</span> ἐν µέσῳ τραυµατιῶν µαχαίρας πεσοῦνται
  µετ’ αὐτοῦ, καὶ κοιµηθήσεται πᾶσα ἡ ἰσχὺς αὐτοῦ. <span style=
  "color:#b00e23">(21)</span> καὶ ἐροῦσίν σοι οἱ γίγαντες Ἐν βάθει βόθρου
  γίνου, τίνος κρείττων εἶ; κατάβηθι καὶ κοιµήθητι µετὰ ἀπεριτµήτων ἐν µέσῳ
  τραυµατιῶν µαχαίρας. <span style="color:#b00e23">(22)</span> ἐκεῖ Ασσουρ καὶ
  πᾶσα ἡ συναγωγὴ αὐτοῦ πάντες τραυµατίαι ἐκεῖ ἐδόθησαν, καὶ ἡ ταφὴ αὐτῶν ἐν
  βάθει βόθρου, καὶ ἐγενήθη ἡ συναγωγὴ αὐτοῦ περικύκλῳ τοῦ µνήµατος αὐτοῦ,
  πάντες οἱ τραυµατίαι οἱ πεπτωκότες µαχαίρᾳ, <span style=
  "color:#b00e23">(23)</span> οἱ δόντες τὸν φόβον αὐτῶν ἐπὶ γῆς ζωῆς.
  <span style="color:#b00e23">(24)</span> ἐκεῖ Αιλαµ καὶ πᾶσα ἡ δύναµις αὐτοῦ
  περικύκλῳ τοῦ µνήµατος αὐτοῦ, πάντες οἱ τραυµατίαι οἱ πεπτωκότες µαχαίρᾳ καὶ
  οἱ καταβαίνοντες ἀπερίτµητοι εἰς γῆς βάθος, οἱ δεδωκότες αὐτῶν φόβον ἐπὶ γῆς
  ζωῆς καὶ ἐλάβοσαν τὴν βάσανον αὐτῶν µετὰ τῶν καταβαινόντων εἰς βόθρον
  <span style="color:#b00e23">(25)</span> ἐν µέσῳ τραυµατιῶν. <span style=
  "color:#b00e23">(26)</span> ἐκεῖ ἐδόθησαν Μοσοχ καὶ Θοβελ καὶ πᾶσα ἡ ἰσχὺς
  αὐτῶν περικύκλῳ τοῦ µνήµατος αὐτοῦ, πάντες τραυµατίαι αὐτοῦ, πάντες
  ἀπερίτµητοι τραυµατίαι ἀπὸ µαχαίρας, οἱ δεδωκότες τὸν φόβον αὐτῶν ἐπὶ γῆς
  ζωῆς· <span style="color:#b00e23">(27)</span> καὶ ἐκοιµήθησαν µετὰ τῶν
  γιγάντων τῶν πεπτωκότων ἀπὸ αἰῶνος, οἳ κατέβησαν εἰς ᾅδου ἐν ὅπλοις
  πολεµικοῖς καὶ ἔθηκαν τὰς µαχαίρας αὐτῶν ὑπὸ τὰς κεφαλὰς αὐτῶν· καὶ
  ἐγενήθησαν αἱ ἀνοµίαι αὐτῶν ἐπὶ τῶν ὀστῶν αὐτῶν, ὅτι ἐξεφόβησαν γίγαντας ἐν
  γῇ ζωῆς. <span style="color:#b00e23">(28)</span> καὶ σὺ ἐν µέσῳ ἀπεριτµήτων
  κοιµηθήσῃ µετὰ τετραυµατισµένων µαχαίρᾳ. <span style=
  "color:#b00e23">(29)</span> ἐκεῖ ἐδόθησαν οἱ ἄρχοντες Ασσουρ οἱ δόντες τὴν
  ἰσχὺν αὐτοῦ εἰς τραῦµα µαχαίρας· οὗτοι µετὰ τραυµατιῶν ἐκοιµήθησαν, µετὰ
  καταβαινόντων εἰς βόθρον. <span style="color:#b00e23">(30)</span> ἐκεῖ οἱ
  ἄρχοντες τοῦ βορρᾶ πάντες στρατηγοὶ Ασσουρ οἱ καταβαίνοντες τραυµατίαι σὺν τῷ
  φόβῳ αὐτῶν καὶ τῇ ἰσχύι αὐτῶν ἐκοιµήθησαν ἀπερίτµητοι µετὰ τραυµατιῶν
  µαχαίρας καὶ ἀπήνεγκαν τὴν βάσανον αὐτῶν µετὰ τῶν καταβαινόντων εἰς βόθρον.
  <span style="color:#b00e23">(31)</span> ἐκείνους ὄψεται βασιλεὺς Φαραω καὶ
  παρακληθήσεται ἐπὶ πᾶσαν τὴν ἰσχὺν αὐτῶν, λέγει κύριος κύριος. <span style=
  "color:#b00e23">(32)</span> ὅτι δέδωκα τὸν φόβον αὐτοῦ ἐπὶ γῆς ζωῆς, καὶ
  κοιµηθήσεται ἐν µέσῳ ἀπεριτµήτων µετὰ τραυµατιῶν µαχαίρας, Φαραω καὶ πᾶν τὸ
  πλῆθος αὐτοῦ, λέγει κύριος κύριος.
  <h3 id="ezekiel33">33</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, λάλησον τοῖς υἱοῖς τοῦ λαοῦ σου καὶ ἐρεῖς πρὸς αὐτούς Γῆ, ἐφ’ ἣν ἂν
  ἐπάγω ῥοµφαίαν, καὶ λάβῃ ὁ λαὸς τῆς γῆς ἄνθρωπον ἕνα ἐξ αὐτῶν καὶ δῶσιν αὐτὸν
  ἑαυτοῖς εἰς σκοπόν, <span style="color:#b00e23">(3)</span> καὶ ἴδῃ τὴν
  ῥοµφαίαν ἐρχοµένην ἐπὶ τὴν γῆν καὶ σαλπίσῃ τῇ σάλπιγγι καὶ σηµάνῃ τῷ λαῷ,
  <span style="color:#b00e23">(4)</span> καὶ ἀκούσῃ ὁ ἀκούσας τὴν φωνὴν τῆς
  σάλπιγγος καὶ µὴ φυλάξηται, καὶ ἐπέλθῃ ἡ ῥοµφαία καὶ καταλάβῃ αὐτόν, τὸ αἷµα
  αὐτοῦ ἐπὶ τῆς κεφαλῆς αὐτοῦ ἔσται· <span style="color:#b00e23">(5)</span> ὅτι
  τὴν φωνὴν τῆς σάλπιγγος ἀκούσας οὐκ ἐφυλάξατο, τὸ αἷµα αὐτοῦ ἐπ’ αὐτοῦ ἔσται,
  καὶ οὗτος, ὅτι ἐφυλάξατο, τὴν ψυχὴν αὐτοῦ ἐξείλατο. <span style=
  "color:#b00e23">(6)</span> καὶ ὁ σκοπός, ἐὰν ἴδῃ τὴν ῥοµφαίαν ἐρχοµένην καὶ
  µὴ σηµάνῃ τῇ σάλπιγγι, καὶ ὁ λαὸς µὴ φυλάξηται, καὶ ἐλθοῦσα ἡ ῥοµφαία λάβῃ ἐξ
  αὐτῶν ψυχήν, αὕτη διὰ τὴν αὑτῆς ἀνοµίαν ἐλήµφθη, καὶ τὸ αἷµα ἐκ τῆς χειρὸς
  τοῦ σκοποῦ ἐκζητήσω. <span style="color:#b00e23">(7)</span> καὶ σύ, υἱὲ
  ἀνθρώπου, σκοπὸν δέδωκά σε τῷ οἴκῳ Ισραηλ, καὶ ἀκούσῃ ἐκ στόµατός µου λόγον.
  <span style="color:#b00e23">(8)</span> ἐν τῷ εἶπαί µε τῷ ἁµαρτωλῷ Θανάτῳ
  θανατωθήσῃ, καὶ µὴ λαλήσῃς τοῦ φυλάξασθαι τὸν ἀσεβῆ ἀπὸ τῆς ὁδοῦ αὐτοῦ, αὐτὸς
  ὁ ἄνοµος τῇ ἀνοµίᾳ αὐτοῦ ἀποθανεῖται, τὸ δὲ αἷµα αὐτοῦ ἐκ τῆς χειρός σου
  ἐκζητήσω. <span style="color:#b00e23">(9)</span> σὺ δὲ ἐὰν προαπαγγείλῃς τῷ
  ἀσεβεῖ τὴν ὁδὸν αὐτοῦ τοῦ ἀποστρέψαι ἀπ’ αὐτῆς, καὶ µὴ ἀποστρέψῃ ἀπὸ τῆς ὁδοῦ
  αὐτοῦ, οὗτος τῇ ἀσεβείᾳ αὐτοῦ ἀποθανεῖται, καὶ σὺ τὴν ψυχὴν σαυτοῦ ἐξῄρησαι.
  — <span style="color:#b00e23">(10)</span> καὶ σύ, υἱὲ ἀνθρώπου, εἰπὸν τῷ οἴκῳ
  Ισραηλ Οὕτως ἐλαλήσατε λέγοντες Αἱ πλάναι ἡµῶν καὶ αἱ ἀνοµίαι ἡµῶν ἐφ’ ἡµῖν
  εἰσιν, καὶ ἐν αὐταῖς ἡµεῖς τηκόµεθα· καὶ πῶς ζησόµεθα; <span style=
  "color:#b00e23">(11)</span> εἰπὸν αὐτοῖς Ζῶ ἐγώ, τάδε λέγει κύριος Οὐ
  βούλοµαι τὸν θάνατον τοῦ ἀσεβοῦς ὡς τὸ ἀποστρέψαι τὸν ἀσεβῆ ἀπὸ τῆς ὁδοῦ
  αὐτοῦ καὶ ζῆν αὐτόν. ἀποστροφῇ ἀποστρέψατε ἀπὸ τῆς ὁδοῦ ὑµῶν· καὶ ἵνα τί
  ἀποθνῄσκετε, οἶκος Ισραηλ; <span style="color:#b00e23">(12)</span> εἰπὸν πρὸς
  τοὺς υἱοὺς τοῦ λαοῦ σου Δικαιοσύνη δικαίου οὐ µὴ ἐξέληται αὐτὸν ἐν ᾗ ἂν ἡµέρᾳ
  πλανηθῇ, καὶ ἀνοµία ἀσεβοῦς οὐ µὴ κακώσῃ αὐτὸν ἐν ᾗ ἂν ἡµέρᾳ ἀποστρέψῃ ἀπὸ
  τῆς ἀνοµίας αὐτοῦ· καὶ δίκαιος οὐ µὴ δύνηται σωθῆναι. <span style=
  "color:#b00e23">(13)</span> ἐν τῷ εἶπαί µε τῷ δικαίῳ Οὗτος πέποιθεν ἐπὶ τῇ
  δικαιοσύνῃ αὐτοῦ, καὶ ποιήσῃ ἀνοµίαν, πᾶσαι αἱ δικαιοσύναι αὐτοῦ οὐ µὴ
  ἀναµνησθῶσιν· ἐν τῇ ἀδικίᾳ αὐτοῦ, ᾗ ἐποίησεν, ἐν αὐτῇ ἀποθανεῖται.
  <span style="color:#b00e23">(14)</span> καὶ ἐν τῷ εἶπαί µε τῷ ἀσεβεῖ Θανάτῳ
  θανατωθήσῃ, καὶ ἀποστρέψῃ ἀπὸ τῆς ἁµαρτίας αὐτοῦ καὶ ποιήσῃ κρίµα καὶ
  δικαιοσύνην <span style="color:#b00e23">(15)</span> καὶ ἐνεχύρασµα ἀποδῷ καὶ
  ἅρπαγµα ἀποτείσῃ, ἐν προστάγµασιν ζωῆς διαπορεύηται τοῦ µὴ ποιῆσαι ἄδικον,
  ζωῇ ζήσεται καὶ οὐ µὴ ἀποθάνῃ· <span style="color:#b00e23">(16)</span> πᾶσαι
  αἱ ἁµαρτίαι αὐτοῦ, ἃς ἥµαρτεν, οὐ µὴ ἀναµνησθῶσιν· ὅτι κρίµα καὶ δικαιοσύνην
  ἐποίησεν, ἐν αὐτοῖς ζήσεται. <span style="color:#b00e23">(17)</span> καὶ
  ἐροῦσιν οἱ υἱοὶ τοῦ λαοῦ σου Οὐκ εὐθεῖα ἡ ὁδὸς τοῦ κυρίου· καὶ αὕτη ἡ ὁδὸς
  αὐτῶν οὐκ εὐθεῖα. <span style="color:#b00e23">(18)</span> ἐν τῷ ἀποστρέψαι
  δίκαιον ἀπὸ τῆς δικαιοσύνης αὐτοῦ καὶ ποιήσῃ ἀνοµίας, καὶ ἀποθανεῖται ἐν
  αὐταῖς· <span style="color:#b00e23">(19)</span> καὶ ἐν τῷ ἀποστρέψαι τὸν
  ἁµαρτωλὸν ἀπὸ τῆς ἀνοµίας αὐτοῦ καὶ ποιήσῃ κρίµα καὶ δικαιοσύνην, ἐν αὐτοῖς
  αὐτὸς ζήσεται. <span style="color:#b00e23">(20)</span> καὶ τοῦτό ἐστιν, ὃ
  εἴπατε Οὐκ εὐθεῖα ἡ ὁδὸς κυρίου· ἕκαστον ἐν ταῖς ὁδοῖς αὐτοῦ κρινῶ ὑµᾶς,
  οἶκος Ισραηλ. <span style="color:#b00e23">(21)</span> Καὶ ἐγενήθη ἐν τῷ
  δωδεκάτῳ ἔτει ἐν τῷ δωδεκάτῳ µηνὶ πέµπτῃ τοῦ µηνὸς τῆς αἰχµαλωσίας ἡµῶν ἦλθεν
  ὁ ἀνασωθεὶς πρός µε ἀπὸ Ιερουσαληµ λέγων Ἑάλω ἡ πόλις. <span style=
  "color:#b00e23">(22)</span> καὶ ἐγενήθη ἐπ’ ἐµὲ χεὶρ κυρίου ἑσπέρας πρὶν
  ἐλθεῖν αὐτὸν καὶ ἤνοιξέν µου τὸ στόµα, ἕως ἦλθεν πρός µε τὸ πρωί, καὶ
  ἀνοιχθέν µου τὸ στόµα οὐ συνεσχέθη ἔτι. <span style=
  "color:#b00e23">(23)</span> καὶ ἐγενήθη λόγος κυρίου πρός µε λέγων
  <span style="color:#b00e23">(24)</span> Υἱὲ ἀνθρώπου, οἱ κατοικοῦντες τὰς
  ἠρηµωµένας ἐπὶ τῆς γῆς τοῦ Ισραηλ λέγουσιν Εἷς ἦν Αβρααµ καὶ κατέσχεν τὴν
  γῆν, καὶ ἡµεῖς πλείους ἐσµέν, ἡµῖν δέδοται ἡ γῆ εἰς κατάσχεσιν. <span style=
  "color:#b00e23">(25)</span> διὰ τοῦτο εἰπὸν αὐτοῖς Τάδε λέγει κύριος κύριος
  <span style="color:#b00e23">(26)</span> <span style=
  "color:#b00e23">(27)</span> Ζῶ ἐγώ, εἰ µὴν οἱ ἐν ταῖς ἠρηµωµέναις µαχαίρᾳ
  πεσοῦνται, καὶ οἱ ἐπὶ προσώπου τοῦ πεδίου τοῖς θηρίοις τοῦ ἀγροῦ δοθήσονται
  εἰς κατάβρωµα, καὶ τοὺς ἐν ταῖς τετειχισµέναις καὶ τοὺς ἐν τοῖς σπηλαίοις
  θανάτῳ ἀποκτενῶ. <span style="color:#b00e23">(28)</span> καὶ δώσω τὴν γῆν
  ἔρηµον, καὶ ἀπολεῖται ἡ ὕβρις τῆς ἰσχύος αὐτῆς, καὶ ἐρηµωθήσεται τὰ ὄρη τοῦ
  Ισραηλ διὰ τὸ µὴ εἶναι διαπορευόµενον. <span style=
  "color:#b00e23">(29)</span> καὶ γνώσονται ὅτι ἐγώ εἰµι κύριος· καὶ ποιήσω τὴν
  γῆν αὐτῶν ἔρηµον, καὶ ἐρηµωθήσεται διὰ πάντα τὰ βδελύγµατα αὐτῶν, ἃ ἐποίησαν.
  <span style="color:#b00e23">(30)</span> καὶ σύ, υἱὲ ἀνθρώπου, οἱ υἱοὶ τοῦ
  λαοῦ σου οἱ λαλοῦντες περὶ σοῦ παρὰ τὰ τείχη καὶ ἐν τοῖς πυλῶσι τῶν οἰκιῶν
  καὶ λαλοῦσιν ἄνθρωπος τῷ ἀδελφῷ αὐτοῦ λέγοντες Συνέλθωµεν καὶ ἀκούσωµεν τὰ
  ἐκπορευόµενα παρὰ κυρίου, <span style="color:#b00e23">(31)</span> ἔρχονται
  πρὸς σέ, ὡς συµπορεύεται λαός, καὶ κάθηνται ἐναντίον σου καὶ ἀκούουσιν τὰ
  ῥήµατά σου, καὶ αὐτὰ οὐ µὴ ποιήσουσιν, ὅτι ψεῦδος ἐν τῷ στόµατι αὐτῶν, καὶ
  ὀπίσω τῶν µιασµάτων ἡ καρδία αὐτῶν. <span style="color:#b00e23">(32)</span>
  καὶ γίνῃ αὐτοῖς ὡς φωνὴ ψαλτηρίου ἡδυφώνου εὐαρµόστου, καὶ ἀκούσονταί σου τὰ
  ῥήµατα καὶ οὐ µὴ ποιήσουσιν αὐτά. <span style="color:#b00e23">(33)</span> καὶ
  ἡνίκα ἂν ἔλθῃ, ἐροῦσιν Ἰδοὺ ἥκει· καὶ γνώσονται ὅτι προφήτης ἦν ἐν µέσῳ
  αὐτῶν.
  <h3 id="ezekiel34">34</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, προφήτευσον ἐπὶ τοὺς ποιµένας τοῦ Ισραηλ, προφήτευσον καὶ εἰπὸν
  τοῖς ποιµέσι Τάδε λέγει κύριος κύριος Ὦ ποιµένες Ισραηλ, µὴ βόσκουσιν
  ποιµένες ἑαυτούς; οὐ τὰ πρόβατα βόσκουσιν οἱ ποιµένες; <span style=
  "color:#b00e23">(3)</span> ἰδοὺ τὸ γάλα κατέσθετε καὶ τὰ ἔρια περιβάλλεσθε
  καὶ τὸ παχὺ σφάζετε καὶ τὰ πρόβατά µου οὐ βόσκετε· <span style=
  "color:#b00e23">(4)</span> τὸ ἠσθενηκὸς οὐκ ἐνισχύσατε καὶ τὸ κακῶς ἔχον οὐκ
  ἐσωµατοποιήσατε καὶ τὸ συντετριµµένον οὐ κατεδήσατε καὶ τὸ πλανώµενον οὐκ
  ἐπεστρέψατε καὶ τὸ ἀπολωλὸς οὐκ ἐζητήσατε καὶ τὸ ἰσχυρὸν κατειργάσασθε µόχθῳ.
  <span style="color:#b00e23">(5)</span> καὶ διεσπάρη τὰ πρόβατά µου διὰ τὸ µὴ
  εἶναι ποιµένας καὶ ἐγενήθη εἰς κατάβρωµα πᾶσι τοῖς θηρίοις τοῦ ἀγροῦ·
  <span style="color:#b00e23">(6)</span> καὶ διεσπάρη µου τὰ πρόβατα ἐν παντὶ
  ὄρει καὶ ἐπὶ πᾶν βουνὸν ὑψηλὸν καὶ ἐπὶ προσώπου πάσης τῆς γῆς διεσπάρη, καὶ
  οὐκ ἦν ὁ ἐκζητῶν οὐδὲ ὁ ἀποστρέφων. <span style="color:#b00e23">(7)</span>
  διὰ τοῦτο, ποιµένες, ἀκούσατε λόγον κυρίου <span style=
  "color:#b00e23">(8)</span> Ζῶ ἐγώ, λέγει κύριος κύριος, εἰ µὴν ἀντὶ τοῦ
  γενέσθαι τὰ πρόβατά µου εἰς προνοµὴν καὶ γενέσθαι τὰ πρόβατά µου εἰς
  κατάβρωµα πᾶσι τοῖς θηρίοις τοῦ πεδίου παρὰ τὸ µὴ εἶναι ποιµένας, καὶ οὐκ
  ἐξεζήτησαν οἱ ποιµένες τὰ πρόβατά µου, καὶ ἐβόσκησαν οἱ ποιµένες ἑαυτούς, τὰ
  δὲ πρόβατά µου οὐκ ἐβόσκησαν, <span style="color:#b00e23">(9)</span> ἀντὶ
  τούτου, ποιµένες, <span style="color:#b00e23">(10)</span> τάδε λέγει κύριος
  κύριος Ἰδοὺ ἐγὼ ἐπὶ τοὺς ποιµένας καὶ ἐκζητήσω τὰ πρόβατά µου ἐκ τῶν χειρῶν
  αὐτῶν καὶ ἀποστρέψω αὐτοὺς τοῦ µὴ ποιµαίνειν τὰ πρόβατά µου, καὶ οὐ
  βοσκήσουσιν ἔτι οἱ ποιµένες αὐτά· καὶ ἐξελοῦµαι τὰ πρόβατά µου ἐκ τοῦ
  στόµατος αὐτῶν, καὶ οὐκ ἔσονται αὐτοῖς ἔτι εἰς κατάβρωµα. <span style=
  "color:#b00e23">(11)</span> διότι τάδε λέγει κύριος Ἰδοὺ ἐγὼ ἐκζητήσω τὰ
  πρόβατά µου καὶ ἐπισκέψοµαι αὐτά. <span style="color:#b00e23">(12)</span>
  ὥσπερ ζητεῖ ὁ ποιµὴν τὸ ποίµνιον αὐτοῦ ἐν ἡµέρᾳ, ὅταν ᾖ γνόφος καὶ νεφέλη ἐν
  µέσῳ προβάτων διακεχωρισµένων, οὕτως ἐκζητήσω τὰ πρόβατά µου καὶ ἀπελάσω αὐτὰ
  ἀπὸ παντὸς τόπου, οὗ διεσπάρησαν ἐκεῖ ἐν ἡµέρᾳ νεφέλης καὶ γνόφου.
  <span style="color:#b00e23">(13)</span> καὶ ἐξάξω αὐτοὺς ἐκ τῶν ἐθνῶν καὶ
  συνάξω αὐτοὺς ἀπὸ τῶν χωρῶν καὶ εἰσάξω αὐτοὺς εἰς τὴν γῆν αὐτῶν καὶ βοσκήσω
  αὐτοὺς ἐπὶ τὰ ὄρη Ισραηλ καὶ ἐν ταῖς φάραγξιν καὶ ἐν πάσῃ κατοικίᾳ τῆς γῆς·
  <span style="color:#b00e23">(14)</span> ἐν νοµῇ ἀγαθῇ βοσκήσω αὐτούς, καὶ ἐν
  τῷ ὄρει τῷ ὑψηλῷ Ισραηλ ἔσονται αἱ µάνδραι αὐτῶν· ἐκεῖ κοιµηθήσονται καὶ ἐκεῖ
  ἀναπαύσονται ἐν τρυφῇ ἀγαθῇ καὶ ἐν νοµῇ πίονι βοσκηθήσονται ἐπὶ τῶν ὀρέων
  Ισραηλ. <span style="color:#b00e23">(15)</span> ἐγὼ βοσκήσω τὰ πρόβατά µου
  καὶ ἐγὼ ἀναπαύσω αὐτά, καὶ γνώσονται ὅτι ἐγώ εἰµι κύριος. τάδε λέγει κύριος
  κύριος <span style="color:#b00e23">(16)</span> Τὸ ἀπολωλὸς ζητήσω καὶ τὸ
  πλανώµενον ἐπιστρέψω καὶ τὸ συντετριµµένον καταδήσω καὶ τὸ ἐκλεῖπον ἐνισχύσω
  καὶ τὸ ἰσχυρὸν φυλάξω καὶ βοσκήσω αὐτὰ µετὰ κρίµατος. <span style=
  "color:#b00e23">(17)</span> καὶ ὑµεῖς, πρόβατα, τάδε λέγει κύριος κύριος Ἰδοὺ
  ἐγὼ διακρινῶ ἀνὰ µέσον προβάτου καὶ προβάτου, κριῶν καὶ τράγων· <span style=
  "color:#b00e23">(18)</span> καὶ οὐχ ἱκανὸν ὑµῖν ὅτι τὴν καλὴν νοµὴν ἐνέµεσθε,
  καὶ τὰ κατάλοιπα τῆς νοµῆς ὑµῶν κατεπατεῖτε τοῖς ποσὶν ὑµῶν· καὶ τὸ
  καθεστηκὸς ὕδωρ ἐπίνετε καὶ τὸ λοιπὸν τοῖς ποσὶν ὑµῶν ἐταράσσετε·
  <span style="color:#b00e23">(19)</span> καὶ τὰ πρόβατά µου τὰ πατήµατα τῶν
  ποδῶν ὑµῶν ἐνέµοντο καὶ τὸ τεταραγµένον ὕδωρ ὑπὸ τῶν ποδῶν ὑµῶν ἔπινον.
  <span style="color:#b00e23">(20)</span> διὰ τοῦτο τάδε λέγει κύριος κύριος
  Ἰδοὺ ἐγὼ διακρινῶ ἀνὰ µέσον προβάτου ἰσχυροῦ καὶ ἀνὰ µέσον προβάτου ἀσθενοῦς.
  <span style="color:#b00e23">(21)</span> ἐπὶ ταῖς πλευραῖς καὶ τοῖς ὤµοις ὑµῶν
  διωθεῖσθε καὶ τοῖς κέρασιν ὑµῶν ἐκερατίζετε καὶ πᾶν τὸ ἐκλεῖπον ἐξεθλίβετε.
  <span style="color:#b00e23">(22)</span> καὶ σώσω τὰ πρόβατά µου, καὶ οὐ µὴ
  ὦσιν ἔτι εἰς προνοµήν, καὶ κρινῶ ἀνὰ µέσον κριοῦ πρὸς κριόν. <span style=
  "color:#b00e23">(23)</span> καὶ ἀναστήσω ἐπ’ αὐτοὺς ποιµένα ἕνα καὶ ποιµανεῖ
  αὐτούς, τὸν δοῦλόν µου Δαυιδ, καὶ ἔσται αὐτῶν ποιµήν· <span style=
  "color:#b00e23">(24)</span> καὶ ἐγὼ κύριος ἔσοµαι αὐτοῖς εἰς θεόν, καὶ Δαυιδ
  ἐν µέσῳ αὐτῶν ἄρχων· ἐγὼ κύριος ἐλάλησα. <span style=
  "color:#b00e23">(25)</span> καὶ διαθήσοµαι τῷ Δαυιδ διαθήκην εἰρήνης καὶ
  ἀφανιῶ θηρία πονηρὰ ἀπὸ τῆς γῆς, καὶ κατοικήσουσιν ἐν τῇ ἐρήµῳ καὶ ὑπνώσουσιν
  ἐν τοῖς δρυµοῖς. <span style="color:#b00e23">(26)</span> καὶ δώσω αὐτοὺς
  περικύκλῳ τοῦ ὄρους µου· καὶ δώσω τὸν ὑετὸν ὑµῖν, ὑετὸν εὐλογίας.
  <span style="color:#b00e23">(27)</span> καὶ τὰ ξύλα τὰ ἐν τῷ πεδίῳ δώσει τὸν
  καρπὸν αὐτῶν, καὶ ἡ γῆ δώσει τὴν ἰσχὺν αὐτῆς, καὶ κατοικήσουσιν ἐπὶ τῆς γῆς
  αὐτῶν ἐν ἐλπίδι εἰρήνης, καὶ γνώσονται ὅτι ἐγώ εἰµι κύριος ἐν τῷ συντρῖψαί µε
  τὸν ζυγὸν αὐτῶν· καὶ ἐξελοῦµαι αὐτοὺς ἐκ χειρὸς τῶν καταδουλωσαµένων αὐτούς.
  <span style="color:#b00e23">(28)</span> καὶ οὐκ ἔσονται ἔτι ἐν προνοµῇ τοῖς
  ἔθνεσιν, καὶ τὰ θηρία τῆς γῆς οὐκέτι µὴ φάγωσιν αὐτούς· καὶ κατοικήσουσιν ἐν
  ἐλπίδι, καὶ οὐκ ἔσται ὁ ἐκφοβῶν αὐτούς. <span style=
  "color:#b00e23">(29)</span> καὶ ἀναστήσω αὐτοῖς φυτὸν εἰρήνης, καὶ οὐκέτι
  ἔσονται ἀπολλύµενοι λιµῷ ἐπὶ τῆς γῆς καὶ οὐ µὴ ἐνέγκωσιν ἔτι ὀνειδισµὸν
  ἐθνῶν. <span style="color:#b00e23">(30)</span> καὶ γνώσονται ὅτι ἐγώ εἰµι
  κύριος ὁ θεὸς αὐτῶν, καὶ αὐτοὶ λαός µου οἶκος Ισραηλ, λέγει κύριος.
  <span style="color:#b00e23">(31)</span> πρόβατά µου καὶ πρόβατα ποιµνίου µού
  ἐστε, καὶ ἐγὼ κύριος ὁ θεὸς ὑµῶν, λέγει κύριος κύριος.
  <h3 id="ezekiel35">35</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, ἐπίστρεψον τὸ πρόσωπόν σου ἐπ’ ὄρος Σηιρ καὶ προφήτευσον ἐπ’ αὐτὸ
  <span style="color:#b00e23">(3)</span> καὶ εἰπόν Τάδε λέγει κύριος κύριος
  Ἰδοὺ ἐγὼ ἐπὶ σέ, ὄρος Σηιρ, καὶ ἐκτενῶ τὴν χεῖρά µου ἐπὶ σὲ καὶ δώσω σε
  ἔρηµον, καὶ ἐρηµωθήσῃ, <span style="color:#b00e23">(4)</span> καὶ ταῖς
  πόλεσίν σου ἐρηµίαν ποιήσω, καὶ σὺ ἔρηµος ἔσῃ· καὶ γνώσῃ ὅτι ἐγώ εἰµι κύριος.
  <span style="color:#b00e23">(5)</span> ἀντὶ τοῦ γενέσθαι σε ἐχθρὰν αἰωνίαν
  καὶ ἐνεκάθισας τῷ οἴκῳ Ισραηλ δόλῳ ἐν χειρὶ ἐχθρῶν µαχαίρᾳ ἐν καιρῷ ἀδικίας
  ἐπ’ ἐσχάτῳ, <span style="color:#b00e23">(6)</span> διὰ τοῦτο, ζῶ ἐγώ, λέγει
  κύριος κύριος, εἰ µὴν εἰς αἷµα ἥµαρτες, καὶ αἷµά σε διώξεται. <span style=
  "color:#b00e23">(7)</span> καὶ δώσω τὸ ὄρος Σηιρ εἰς ἔρηµον καὶ ἠρηµωµένον
  καὶ ἀπολῶ ἀπ’ αὐτοῦ ἀνθρώπους καὶ κτήνη <span style=
  "color:#b00e23">(8)</span> καὶ ἐµπλήσω τῶν τραυµατιῶν σου τοὺς βουνοὺς καὶ
  τὰς φάραγγάς σου, καὶ ἐν πᾶσι τοῖς πεδίοις σου τετραυµατισµένοι µαχαίρᾳ
  πεσοῦνται ἐν σοί. <span style="color:#b00e23">(9)</span> ἐρηµίαν αἰώνιον
  θήσοµαί σε, καὶ αἱ πόλεις σου οὐ µὴ κατοικηθῶσιν ἔτι· καὶ γνώσῃ ὅτι ἐγώ εἰµι
  κύριος. <span style="color:#b00e23">(10)</span> διὰ τὸ εἰπεῖν σε Τὰ δύο ἔθνη
  καὶ αἱ δύο χῶραι ἐµαὶ ἔσονται καὶ κληρονοµήσω αὐτάς, καὶ κύριος ἐκεῖ ἐστιν,
  <span style="color:#b00e23">(11)</span> διὰ τοῦτο, ζῶ ἐγώ, λέγει κύριος, καὶ
  ποιήσω σοι κατὰ τὴν ἔχθραν σου καὶ γνωσθήσοµαί σοι, ἡνίκα ἂν κρίνω σε·
  <span style="color:#b00e23">(12)</span> καὶ γνώσῃ ὅτι ἐγώ εἰµι κύριος. ἤκουσα
  τῆς φωνῆς τῶν βλασφηµιῶν σου, ὅτι εἶπας Τὰ ὄρη Ισραηλ ἔρηµα, ἡµῖν δέδοται εἰς
  κατάβρωµα· <span style="color:#b00e23">(13)</span> καὶ ἐµεγαλορηµόνησας ἐπ’
  ἐµὲ τῷ στόµατί σου· ἐγὼ ἤκουσα. <span style="color:#b00e23">(14)</span> τάδε
  λέγει κύριος Ἐν τῇ εὐφροσύνῃ πάσης τῆς γῆς ἔρηµον ποιήσω σε· <span style=
  "color:#b00e23">(15)</span> ἔρηµον ἔσῃ, ὄρος Σηιρ, καὶ πᾶσα ἡ Ιδουµαία
  ἐξαναλωθήσεται· καὶ γνώσῃ ὅτι ἐγώ εἰµι κύριος ὁ θεὸς αὐτῶν.
  <h3 id="ezekiel36">36</h3><span style="color:#b00e23">(1)</span> Καὶ σύ, υἱὲ
  ἀνθρώπου, προφήτευσον ἐπὶ τὰ ὄρη Ισραηλ καὶ εἰπὸν τοῖς ὄρεσιν τοῦ Ισραηλ
  Ἀκούσατε λόγον κυρίου <span style="color:#b00e23">(2)</span> Τάδε λέγει
  κύριος κύριος Ἀνθ’ ὧν εἶπεν ὁ ἐχθρὸς ἐφ’ ὑµᾶς Εὖγε ἔρηµα αἰώνια εἰς
  κατάσχεσιν ἡµῖν ἐγενήθη, <span style="color:#b00e23">(3)</span> διὰ τοῦτο
  προφήτευσον καὶ εἰπόν Τάδε λέγει κύριος κύριος Ἀντὶ τοῦ ἀτιµασθῆναι ὑµᾶς καὶ
  µισηθῆναι ὑµᾶς ὑπὸ τῶν κύκλῳ ὑµῶν τοῦ εἶναι ὑµᾶς εἰς κατάσχεσιν τοῖς
  καταλοίποις ἔθνεσιν καὶ ἀνέβητε λάληµα γλώσσῃ καὶ εἰς ὀνείδισµα ἔθνεσιν,
  <span style="color:#b00e23">(4)</span> διὰ τοῦτο, ὄρη Ισραηλ, ἀκούσατε λόγον
  κυρίου Τάδε λέγει κύριος τοῖς ὄρεσιν καὶ τοῖς βουνοῖς καὶ ταῖς φάραγξιν καὶ
  τοῖς χειµάρροις καὶ τοῖς ἐξηρηµωµένοις καὶ ἠφανισµένοις καὶ ταῖς πόλεσιν ταῖς
  ἐγκαταλελειµµέναις, αἳ ἐγένοντο εἰς προνοµὴν καὶ εἰς καταπάτηµα τοῖς
  καταλειφθεῖσιν ἔθνεσιν περικύκλῳ· <span style="color:#b00e23">(5)</span> διὰ
  τοῦτο τάδε λέγει κύριος κύριος Εἰ µὴν ἐν πυρὶ θυµοῦ µου ἐλάλησα ἐπὶ τὰ λοιπὰ
  ἔθνη καὶ ἐπὶ τὴν Ιδουµαίαν πᾶσαν, ὅτι ἔδωκαν τὴν γῆν µου ἑαυτοῖς εἰς
  κατάσχεσιν µετ’ εὐφροσύνης ἀτιµάσαντες ψυχὰς τοῦ ἀφανίσαι ἐν προνοµῇ·
  <span style="color:#b00e23">(6)</span> διὰ τοῦτο προφήτευσον ἐπὶ τὴν γῆν τοῦ
  Ισραηλ καὶ εἰπὸν τοῖς ὄρεσιν καὶ τοῖς βουνοῖς καὶ ταῖς φάραγξιν καὶ ταῖς
  νάπαις Τάδε λέγει κύριος Ἰδοὺ ἐγὼ ἐν τῷ ζήλῳ µου καὶ ἐν τῷ θυµῷ µου ἐλάλησα
  ἀντὶ τοῦ ὀνειδισµοὺς ἐθνῶν ἐνέγκαι ὑµᾶς· <span style=
  "color:#b00e23">(7)</span> διὰ τοῦτο ἐγὼ ἀρῶ τὴν χεῖρά µου ἐπὶ τὰ ἔθνη τὰ
  περικύκλῳ ὑµῶν, οὗτοι τὴν ἀτιµίαν αὐτῶν λήµψονται· <span style=
  "color:#b00e23">(8)</span> ὑµῶν δέ, ὄρη Ισραηλ, τὴν σταφυλὴν καὶ τὸν καρπὸν
  ὑµῶν καταφάγεται ὁ λαός µου, ὅτι ἐγγίζουσιν τοῦ ἐλθεῖν. <span style=
  "color:#b00e23">(9)</span> ὅτι ἰδοὺ ἐγὼ ἐφ’ ὑµᾶς καὶ ἐπιβλέψω ἐφ’ ὑµᾶς, καὶ
  κατεργασθήσεσθε καὶ σπαρήσεσθε. <span style="color:#b00e23">(10)</span> καὶ
  πληθυνῶ ἐφ’ ὑµᾶς ἀνθρώπους, πᾶν οἶκον Ισραηλ εἰς τέλος, καὶ κατοικηθήσονται
  αἱ πόλεις, καὶ ἡ ἠρηµωµένη οἰκοδοµηθήσεται. <span style=
  "color:#b00e23">(11)</span> καὶ πληθυνῶ ἐφ’ ὑµᾶς ἀνθρώπους καὶ κτήνη καὶ
  κατοικιῶ ὑµᾶς ὡς τὸ ἐν ἀρχῇ ὑµῶν καὶ εὖ ποιήσω ὑµᾶς ὥσπερ τὰ ἔµπροσθεν ὑµῶν·
  καὶ γνώσεσθε ὅτι ἐγώ εἰµι κύριος. <span style="color:#b00e23">(12)</span> καὶ
  γεννήσω ἐφ’ ὑµᾶς ἀνθρώπους τὸν λαόν µου Ισραηλ, καὶ κληρονοµήσουσιν ὑµᾶς, καὶ
  ἔσεσθε αὐτοῖς εἰς κατάσχεσιν· καὶ οὐ µὴ προστεθῆτε ἔτι ἀτεκνωθῆναι ἀπ’ αὐτῶν.
  <span style="color:#b00e23">(13)</span> τάδε λέγει κύριος κύριος Ἀνθ’ ὧν
  εἶπάν σοι Κατέσθουσα ἀνθρώπους εἶ καὶ ἠτεκνωµένη ὑπὸ τοῦ ἔθνους σου ἐγένου,
  <span style="color:#b00e23">(14)</span> διὰ τοῦτο ἀνθρώπους οὐκέτι φάγεσαι
  καὶ τὸ ἔθνος σου οὐκ ἀτεκνώσεις ἔτι, λέγει κύριος κύριος. <span style=
  "color:#b00e23">(15)</span> καὶ οὐκ ἀκουσθήσεται οὐκέτι ἐφ’ ὑµᾶς ἀτιµία
  ἐθνῶν, καὶ ὀνειδισµοὺς λαῶν οὐ µὴ ἀνενέγκητε, λέγει κύριος κύριος.
  <span style="color:#b00e23">(16)</span> Καὶ ἐγένετο λόγος κυρίου πρός µε
  λέγων <span style="color:#b00e23">(17)</span> Υἱὲ ἀνθρώπου, οἶκος Ισραηλ
  κατῴκησεν ἐπὶ τῆς γῆς αὐτῶν καὶ ἐµίαναν αὐτὴν ἐν τῇ ὁδῷ αὐτῶν καὶ ἐν τοῖς
  εἰδώλοις αὐτῶν καὶ ἐν ταῖς ἀκαθαρσίαις αὐτῶν· κατὰ τὴν ἀκαθαρσίαν τῆς
  ἀποκαθηµένης ἐγενήθη ἡ ὁδὸς αὐτῶν πρὸ προσώπου µου. <span style=
  "color:#b00e23">(18)</span> καὶ ἐξέχεα τὸν θυµόν µου ἐπ’ αὐτοὺς <span style=
  "color:#b00e23">(19)</span> καὶ διέσπειρα αὐτοὺς εἰς τὰ ἔθνη καὶ ἐλίκµησα
  αὐτοὺς εἰς τὰς χώρας· κατὰ τὴν ὁδὸν αὐτῶν καὶ κατὰ τὴν ἁµαρτίαν αὐτῶν ἔκρινα
  αὐτούς. <span style="color:#b00e23">(20)</span> καὶ εἰσήλθοσαν εἰς τὰ ἔθνη,
  οὗ εἰσήλθοσαν ἐκεῖ, καὶ ἐβεβήλωσαν τὸ ὄνοµά µου τὸ ἅγιον ἐν τῷ λέγεσθαι
  αὐτούς Λαὸς κυρίου οὗτοι καὶ ἐκ τῆς γῆς αὐτοῦ ἐξεληλύθασιν. <span style=
  "color:#b00e23">(21)</span> καὶ ἐφεισάµην αὐτῶν διὰ τὸ ὄνοµά µου τὸ ἅγιον, ὃ
  ἐβεβήλωσαν οἶκος Ισραηλ ἐν τοῖς ἔθνεσιν, οὗ εἰσήλθοσαν ἐκεῖ. <span style=
  "color:#b00e23">(22)</span> διὰ τοῦτο εἰπὸν τῷ οἴκῳ Ισραηλ Τάδε λέγει κύριος
  Οὐχ ὑµῖν ἐγὼ ποιῶ, οἶκος Ισραηλ, ἀλλ’ ἢ διὰ τὸ ὄνοµά µου τὸ ἅγιον, ὃ
  ἐβεβηλώσατε ἐν τοῖς ἔθνεσιν, οὗ εἰσήλθετε ἐκεῖ. <span style=
  "color:#b00e23">(23)</span> καὶ ἁγιάσω τὸ ὄνοµά µου τὸ µέγα τὸ βεβηλωθὲν ἐν
  τοῖς ἔθνεσιν, ὃ ἐβεβηλώσατε ἐν µέσῳ αὐτῶν, καὶ γνώσονται τὰ ἔθνη ὅτι ἐγώ εἰµι
  κύριος ἐν τῷ ἁγιασθῆναί µε ἐν ὑµῖν κατ’ ὀφθαλµοὺς αὐτῶν. <span style=
  "color:#b00e23">(24)</span> καὶ λήµψοµαι ὑµᾶς ἐκ τῶν ἐθνῶν καὶ ἀθροίσω ὑµᾶς
  ἐκ πασῶν τῶν γαιῶν καὶ εἰσάξω ὑµᾶς εἰς τὴν γῆν ὑµῶν. <span style=
  "color:#b00e23">(25)</span> καὶ ῥανῶ ἐφ’ ὑµᾶς ὕδωρ καθαρόν, καὶ
  καθαρισθήσεσθε ἀπὸ πασῶν τῶν ἀκαθαρσιῶν ὑµῶν καὶ ἀπὸ πάντων τῶν εἰδώλων ὑµῶν,
  καὶ καθαριῶ ὑµᾶς. <span style="color:#b00e23">(26)</span> καὶ δώσω ὑµῖν
  καρδίαν καινὴν καὶ πνεῦµα καινὸν δώσω ἐν ὑµῖν καὶ ἀφελῶ τὴν καρδίαν τὴν
  λιθίνην ἐκ τῆς σαρκὸς ὑµῶν καὶ δώσω ὑµῖν καρδίαν σαρκίνην. <span style=
  "color:#b00e23">(27)</span> καὶ τὸ πνεῦµά µου δώσω ἐν ὑµῖν καὶ ποιήσω ἵνα ἐν
  τοῖς δικαιώµασίν µου πορεύησθε καὶ τὰ κρίµατά µου φυλάξησθε καὶ ποιήσητε.
  <span style="color:#b00e23">(28)</span> καὶ κατοικήσετε ἐπὶ τῆς γῆς, ἧς ἔδωκα
  τοῖς πατράσιν ὑµῶν, καὶ ἔσεσθέ µοι εἰς λαόν, κἀγὼ ἔσοµαι ὑµῖν εἰς θεόν.
  <span style="color:#b00e23">(29)</span> καὶ σώσω ὑµᾶς ἐκ πασῶν τῶν ἀκαθαρσιῶν
  ὑµῶν καὶ καλέσω τὸν σῖτον καὶ πληθυνῶ αὐτὸν καὶ οὐ δώσω ἐφ’ ὑµᾶς λιµόν·
  <span style="color:#b00e23">(30)</span> καὶ πληθυνῶ τὸν καρπὸν τοῦ ξύλου καὶ
  τὰ γενήµατα τοῦ ἀγροῦ, ὅπως µὴ λάβητε ὀνειδισµὸν λιµοῦ ἐν τοῖς ἔθνεσιν.
  <span style="color:#b00e23">(31)</span> καὶ µνησθήσεσθε τὰς ὁδοὺς ὑµῶν τὰς
  πονηρὰς καὶ τὰ ἐπιτηδεύµατα ὑµῶν τὰ µὴ ἀγαθὰ καὶ προσοχθιεῖτε κατὰ πρόσωπον
  αὐτῶν ἐν ταῖς ἀνοµίαις ὑµῶν καὶ ἐπὶ τοῖς βδελύγµασιν ὑµῶν. <span style=
  "color:#b00e23">(32)</span> οὐ δι’ ὑµᾶς ἐγὼ ποιῶ, λέγει κύριος κύριος,
  γνωστὸν ἔσται ὑµῖν· αἰσχύνθητε καὶ ἐντράπητε ἐκ τῶν ὁδῶν ὑµῶν, οἶκος Ισραηλ.
  <span style="color:#b00e23">(33)</span> τάδε λέγει κύριος Ἐν ἡµέρᾳ, ᾗ καθαριῶ
  ὑµᾶς ἐκ πασῶν τῶν ἀνοµιῶν ὑµῶν, καὶ κατοικιῶ τὰς πόλεις, καὶ οἰκοδοµηθήσονται
  αἱ ἔρηµοι. <span style="color:#b00e23">(34)</span> καὶ ἡ γῆ ἡ ἠφανισµένη
  ἐργασθήσεται, ἀνθ’ ὧν ὅτι ἠφανισµένη ἐγενήθη κατ’ ὀφθαλµοὺς παντὸς
  παροδεύοντος. <span style="color:#b00e23">(35)</span> καὶ ἐροῦσιν Ἡ γῆ ἐκείνη
  ἡ ἠφανισµένη ἐγενήθη ὡς κῆπος τρυφῆς, καὶ αἱ πόλεις αἱ ἔρηµοι καὶ ἠφανισµέναι
  καὶ κατεσκαµµέναι ὀχυραὶ ἐκάθισαν. <span style="color:#b00e23">(36)</span>
  καὶ γνώσονται τὰ ἔθνη, ὅσα ἂν καταλειφθῶσιν κύκλῳ ὑµῶν, ὅτι ἐγὼ κύριος
  ᾠκοδόµησα τὰς καθῃρηµένας καὶ κατεφύτευσα τὰς ἠφανισµένας· ἐγὼ κύριος ἐλάλησα
  καὶ ποιήσω. <span style="color:#b00e23">(37)</span> τάδε λέγει κύριος Ἔτι
  τοῦτο ζητηθήσοµαι τῷ οἴκῳ Ισραηλ τοῦ ποιῆσαι αὐτοῖς· πληθυνῶ αὐτοὺς ὡς
  πρόβατα ἀνθρώπους. <span style="color:#b00e23">(38)</span> ὡς πρόβατα ἅγια,
  ὡς πρόβατα Ιερουσαληµ ἐν ταῖς ἑορταῖς αὐτῆς, οὕτως ἔσονται αἱ πόλεις αἱ
  ἔρηµοι πλήρεις προβάτων ἀνθρώπων· καὶ γνώσονται ὅτι ἐγὼ κύριος.
  <h3 id="ezekiel37">37</h3><span style="color:#b00e23">(1)</span> Καὶ ἐγένετο
  ἐπ’ ἐµὲ χεὶρ κυρίου, καὶ ἐξήγαγέν µε ἐν πνεύµατι κύριος καὶ ἔθηκέν µε ἐν µέσῳ
  τοῦ πεδίου, καὶ τοῦτο ἦν µεστὸν ὀστέων ἀνθρωπίνων· <span style=
  "color:#b00e23">(2)</span> καὶ περιήγαγέν µε ἐπ’ αὐτὰ κυκλόθεν κύκλῳ, καὶ
  ἰδοὺ πολλὰ σφόδρα ἐπὶ προσώπου τοῦ πεδίου, ξηρὰ σφόδρα. <span style=
  "color:#b00e23">(3)</span> καὶ εἶπεν πρός µε Υἱὲ ἀνθρώπου, εἰ ζήσεται τὰ ὀστᾶ
  ταῦτα; καὶ εἶπα Κύριε, σὺ ἐπίστῃ ταῦτα. <span style=
  "color:#b00e23">(4)</span> καὶ εἶπεν πρός µε Προφήτευσον ἐπὶ τὰ ὀστᾶ ταῦτα
  καὶ ἐρεῖς αὐτοῖς Τὰ ὀστᾶ τὰ ξηρά, ἀκούσατε λόγον κυρίου <span style=
  "color:#b00e23">(5)</span> Τάδε λέγει κύριος τοῖς ὀστέοις τούτοις Ἰδοὺ ἐγὼ
  φέρω εἰς ὑµᾶς πνεῦµα ζωῆς <span style="color:#b00e23">(6)</span> καὶ δώσω ἐφ’
  ὑµᾶς νεῦρα καὶ ἀνάξω ἐφ’ ὑµᾶς σάρκας καὶ ἐκτενῶ ἐφ’ ὑµᾶς δέρµα καὶ δώσω
  πνεῦµά µου εἰς ὑµᾶς, καὶ ζήσεσθε· καὶ γνώσεσθε ὅτι ἐγώ εἰµι κύριος.
  <span style="color:#b00e23">(7)</span> καὶ ἐπροφήτευσα καθὼς ἐνετείλατό µοι.
  καὶ ἐγένετο ἐν τῷ ἐµὲ προφητεῦσαι καὶ ἰδοὺ σεισµός, καὶ προσήγαγε τὰ ὀστᾶ
  ἑκάτερον πρὸς τὴν ἁρµονίαν αὐτοῦ. <span style="color:#b00e23">(8)</span> καὶ
  εἶδον καὶ ἰδοὺ ἐπ’ αὐτὰ νεῦρα καὶ σάρκες ἐφύοντο, καὶ ἀνέβαινεν ἐπ’ αὐτὰ
  δέρµα ἐπάνω, καὶ πνεῦµα οὐκ ἦν ἐν αὐτοῖς. <span style=
  "color:#b00e23">(9)</span> καὶ εἶπεν πρός µε Προφήτευσον, υἱὲ ἀνθρώπου,
  προφήτευσον ἐπὶ τὸ πνεῦµα καὶ εἰπὸν τῷ πνεύµατι Τάδε λέγει κύριος Ἐκ τῶν
  τεσσάρων πνευµάτων ἐλθὲ καὶ ἐµφύσησον εἰς τοὺς νεκροὺς τούτους, καὶ
  ζησάτωσαν. <span style="color:#b00e23">(10)</span> καὶ ἐπροφήτευσα καθότι
  ἐνετείλατό µοι· καὶ εἰσῆλθεν εἰς αὐτοὺς τὸ πνεῦµα, καὶ ἔζησαν καὶ ἔστησαν ἐπὶ
  τῶν ποδῶν αὐτῶν, συναγωγὴ πολλὴ σφόδρα. <span style=
  "color:#b00e23">(11)</span> καὶ ἐλάλησεν κύριος πρός µε λέγων Υἱὲ ἀνθρώπου,
  τὰ ὀστᾶ ταῦτα πᾶς οἶκος Ισραηλ ἐστίν, καὶ αὐτοὶ λέγουσιν Ξηρὰ γέγονεν τὰ ὀστᾶ
  ἡµῶν, ἀπόλωλεν ἡ ἐλπὶς ἡµῶν, διαπεφωνήκαµεν. <span style=
  "color:#b00e23">(12)</span> διὰ τοῦτο προφήτευσον καὶ εἰπόν Τάδε λέγει κύριος
  Ἰδοὺ ἐγὼ ἀνοίγω ὑµῶν τὰ µνήµατα καὶ ἀνάξω ὑµᾶς ἐκ τῶν µνηµάτων ὑµῶν καὶ
  εἰσάξω ὑµᾶς εἰς τὴν γῆν τοῦ Ισραηλ, <span style="color:#b00e23">(13)</span>
  καὶ γνώσεσθε ὅτι ἐγώ εἰµι κύριος ἐν τῷ ἀνοῖξαί µε τοὺς τάφους ὑµῶν τοῦ
  ἀναγαγεῖν µε ἐκ τῶν τάφων τὸν λαόν µου. <span style=
  "color:#b00e23">(14)</span> καὶ δώσω τὸ πνεῦµά µου εἰς ὑµᾶς, καὶ ζήσεσθε, καὶ
  θήσοµαι ὑµᾶς ἐπὶ τὴν γῆν ὑµῶν, καὶ γνώσεσθε ὅτι ἐγὼ κύριος λελάληκα καὶ
  ποιήσω, λέγει κύριος. <span style="color:#b00e23">(15)</span> Καὶ ἐγένετο
  λόγος κυρίου πρός µε λέγων <span style="color:#b00e23">(16)</span> Υἱὲ
  ἀνθρώπου, λαβὲ σεαυτῷ ῥάβδον καὶ γράψον ἐπ’ αὐτὴν τὸν Ιουδαν καὶ τοὺς υἱοὺς
  Ισραηλ τοὺς προσκειµένους ἐπ’ αὐτόν· καὶ ῥάβδον δευτέραν λήµψῃ σεαυτῷ καὶ
  γράψεις αὐτήν Τῷ Ιωσηφ, ῥάβδον Εφραιµ καὶ πάντας τοὺς υἱοὺς Ισραηλ τοὺς
  προστεθέντας πρὸς αὐτόν. <span style="color:#b00e23">(17)</span> καὶ συνάψεις
  αὐτὰς πρὸς ἀλλήλας σαυτῷ εἰς ῥάβδον µίαν τοῦ δῆσαι αὐτάς, καὶ ἔσονται ἐν τῇ
  χειρί σου. <span style="color:#b00e23">(18)</span> καὶ ἔσται ὅταν λέγωσιν
  πρὸς σὲ οἱ υἱοὶ τοῦ λαοῦ σου Οὐκ ἀναγγελεῖς ἡµῖν τί ἐστιν ταῦτά σοι;
  <span style="color:#b00e23">(19)</span> καὶ ἐρεῖς πρὸς αὐτούς Τάδε λέγει
  κύριος Ἰδοὺ ἐγὼ λήµψοµαι τὴν φυλὴν Ιωσηφ τὴν διὰ χειρὸς Εφραιµ καὶ τὰς φυλὰς
  Ισραηλ τὰς προσκειµένας πρὸς αὐτὸν καὶ δώσω αὐτοὺς ἐπὶ τὴν φυλὴν Ιουδα, καὶ
  ἔσονται εἰς ῥάβδον µίαν ἐν τῇ χειρὶ Ιουδα. <span style=
  "color:#b00e23">(20)</span> καὶ ἔσονται αἱ ῥάβδοι, ἐφ’ αἷς σὺ ἔγραψας ἐπ’
  αὐταῖς, ἐν τῇ χειρί σου ἐνώπιον αὐτῶν, <span style=
  "color:#b00e23">(21)</span> καὶ ἐρεῖς αὐτοῖς Τάδε λέγει κύριος κύριος Ἰδοὺ
  ἐγὼ λαµβάνω πάντα οἶκον Ισραηλ ἐκ µέσου τῶν ἐθνῶν, οὗ εἰσήλθοσαν ἐκεῖ, καὶ
  συνάξω αὐτοὺς ἀπὸ πάντων τῶν περικύκλῳ αὐτῶν καὶ εἰσάξω αὐτοὺς εἰς τὴν γῆν
  τοῦ Ισραηλ· <span style="color:#b00e23">(22)</span> καὶ δώσω αὐτοὺς εἰς ἔθνος
  ἓν ἐν τῇ γῇ µου καὶ ἐν τοῖς ὄρεσιν Ισραηλ, καὶ ἄρχων εἷς ἔσται αὐτῶν, καὶ οὐκ
  ἔσονται ἔτι εἰς δύο ἔθνη οὐδὲ µὴ διαιρεθῶσιν οὐκέτι εἰς δύο βασιλείας,
  <span style="color:#b00e23">(23)</span> ἵνα µὴ µιαίνωνται ἔτι ἐν τοῖς
  εἰδώλοις αὐτῶν. καὶ ῥύσοµαι αὐτοὺς ἀπὸ πασῶν τῶν ἀνοµιῶν αὐτῶν, ὧν ἡµάρτοσαν
  ἐν αὐταῖς, καὶ καθαριῶ αὐτούς, καὶ ἔσονταί µοι εἰς λαόν, καὶ ἐγὼ κύριος
  ἔσοµαι αὐτοῖς εἰς θεόν. <span style="color:#b00e23">(24)</span> καὶ ὁ δοῦλός
  µου Δαυιδ ἄρχων ἐν µέσῳ αὐτῶν, καὶ ποιµὴν εἷς ἔσται πάντων· ὅτι ἐν τοῖς
  προστάγµασίν µου πορεύσονται καὶ τὰ κρίµατά µου φυλάξονται καὶ ποιήσουσιν
  αὐτά. <span style="color:#b00e23">(25)</span> καὶ κατοικήσουσιν ἐπὶ τῆς γῆς
  αὐτῶν, ἣν ἐγὼ δέδωκα τῷ δούλῳ µου Ιακωβ, οὗ κατῴκησαν ἐκεῖ οἱ πατέρες αὐτῶν·
  καὶ κατοικήσουσιν ἐπ’ αὐτῆς αὐτοί, καὶ Δαυιδ ὁ δοῦλός µου ἄρχων αὐτῶν ἔσται
  εἰς τὸν αἰῶνα. <span style="color:#b00e23">(26)</span> καὶ διαθήσοµαι αὐτοῖς
  διαθήκην εἰρήνης, διαθήκη αἰωνία ἔσται µετ’ αὐτῶν· καὶ θήσω τὰ ἅγιά µου ἐν
  µέσῳ αὐτῶν εἰς τὸν αἰῶνα. <span style="color:#b00e23">(27)</span> καὶ ἔσται ἡ
  κατασκήνωσίς µου ἐν αὐτοῖς, καὶ ἔσοµαι αὐτοῖς θεός, καὶ αὐτοί µου ἔσονται
  λαός. <span style="color:#b00e23">(28)</span> καὶ γνώσονται τὰ ἔθνη ὅτι ἐγώ
  εἰµι κύριος ὁ ἁγιάζων αὐτοὺς ἐν τῷ εἶναι τὰ ἅγιά µου ἐν µέσῳ αὐτῶν εἰς τὸν
  αἰῶνα.
  <h3 id="ezekiel38">38</h3><span style="color:#b00e23">(1)</span> Καὶ ἐγένετο
  λόγος κυρίου πρός µε λέγων <span style="color:#b00e23">(2)</span> Υἱὲ
  ἀνθρώπου, στήρισον τὸ πρόσωπόν σου ἐπὶ Γωγ καὶ τὴν γῆν τοῦ Μαγωγ, ἄρχοντα
  Ρως, Μοσοχ καὶ Θοβελ, καὶ προφήτευσον ἐπ’ αὐτὸν <span style=
  "color:#b00e23">(3)</span> καὶ εἰπὸν αὐτῷ Τάδε λέγει κύριος κύριος Ἰδοὺ ἐγὼ
  ἐπὶ σὲ Γωγ ἄρχοντα Ρως, Μοσοχ καὶ Θοβελ <span style=
  "color:#b00e23">(4)</span> καὶ συνάξω σε καὶ πᾶσαν τὴν δύναµίν σου, ἵππους
  καὶ ἱππεῖς ἐνδεδυµένους θώρακας πάντας, συναγωγὴ πολλή, πέλται καὶ
  περικεφαλαῖαι καὶ µάχαιραι, <span style="color:#b00e23">(5)</span> Πέρσαι καὶ
  Αἰθίοπες καὶ Λίβυες, πάντες περικεφαλαίαις καὶ πέλταις, <span style=
  "color:#b00e23">(6)</span> Γοµερ καὶ πάντες οἱ περὶ αὐτόν, οἶκος τοῦ Θεργαµα
  ἀπ’ ἐσχάτου βορρᾶ καὶ πάντες οἱ περὶ αὐτόν, καὶ ἔθνη πολλὰ µετὰ σοῦ·
  <span style="color:#b00e23">(7)</span> ἑτοιµάσθητι ἑτοίµασον σεαυτὸν σὺ καὶ
  πᾶσα ἡ συναγωγή σου οἱ συνηγµένοι µετὰ σοῦ καὶ ἔσῃ µοι εἰς προφυλακήν.
  <span style="color:#b00e23">(8)</span> ἀφ’ ἡµερῶν πλειόνων ἑτοιµασθήσεται καὶ
  ἐπ’ ἐσχάτου ἐτῶν ἐλεύσεται καὶ ἥξει εἰς τὴν γῆν τὴν ἀπεστραµµένην ἀπὸ
  µαχαίρας, συνηγµένων ἀπὸ ἐθνῶν πολλῶν, ἐπὶ γῆν Ισραηλ, ἣ ἐγενήθη ἔρηµος δι’
  ὅλου· καὶ οὗτος ἐξ ἐθνῶν ἐξελήλυθεν, καὶ κατοικήσουσιν ἐπ’ εἰρήνης ἅπαντες.
  <span style="color:#b00e23">(9)</span> καὶ ἀναβήσῃ ὡς ὑετὸς καὶ ἥξεις ὡς
  νεφέλη κατακαλύψαι γῆν καὶ ἔσῃ σὺ καὶ πάντες οἱ περὶ σὲ καὶ ἔθνη πολλὰ µετὰ
  σοῦ. <span style="color:#b00e23">(10)</span> τάδε λέγει κύριος κύριος Καὶ
  ἔσται ἐν τῇ ἡµέρᾳ ἐκείνῃ ἀναβήσεται ῥήµατα ἐπὶ τὴν καρδίαν σου, καὶ λογιῇ
  λογισµοὺς πονηροὺς <span style="color:#b00e23">(11)</span> καὶ ἐρεῖς
  Ἀναβήσοµαι ἐπὶ γῆν ἀπερριµµένην, ἥξω ἐπὶ ἡσυχάζοντας ἐν ἡσυχίᾳ καὶ οἰκοῦντας
  ἐπ’ εἰρήνης, πάντας κατοικοῦντας γῆν, ἐν ᾗ οὐχ ὑπάρχει τεῖχος οὐδὲ µοχλοί,
  καὶ θύραι οὐκ εἰσὶν αὐτοῖς, <span style="color:#b00e23">(12)</span>
  προνοµεῦσαι προνοµὴν καὶ σκυλεῦσαι σκῦλα αὐτῶν τοῦ ἐπιστρέψαι χεῖρά σου εἰς
  τὴν ἠρηµωµένην, ἣ κατῳκίσθη, καὶ ἐπ’ ἔθνος συνηγµένον ἀπὸ ἐθνῶν πολλῶν
  πεποιηκότας κτήσεις κατοικοῦντας ἐπὶ τὸν ὀµφαλὸν τῆς γῆς. <span style=
  "color:#b00e23">(13)</span> Σαβα καὶ Δαιδαν καὶ ἔµποροι Καρχηδόνιοι καὶ πᾶσαι
  αἱ κῶµαι αὐτῶν ἐροῦσίν σοι Εἰς προνοµὴν τοῦ προνοµεῦσαι σὺ ἔρχῃ καὶ σκυλεῦσαι
  σκῦλα; συνήγαγες συναγωγήν σου λαβεῖν ἀργύριον καὶ χρυσίον, ἀπενέγκασθαι
  κτῆσιν τοῦ σκυλεῦσαι σκῦλα; <span style="color:#b00e23">(14)</span> διὰ τοῦτο
  προφήτευσον, υἱὲ ἀνθρώπου, καὶ εἰπὸν τῷ Γωγ Τάδε λέγει κύριος Οὐκ ἐν τῇ ἡµέρᾳ
  ἐκείνῃ ἐν τῷ κατοικισθῆναι τὸν λαόν µου Ισραηλ ἐπ’ εἰρήνης ἐγερθήσῃ;
  <span style="color:#b00e23">(15)</span> καὶ ἥξεις ἐκ τοῦ τόπου σου ἀπ’
  ἐσχάτου βορρᾶ καὶ ἔθνη πολλὰ µετὰ σοῦ, ἀναβάται ἵππων πάντες, συναγωγὴ µεγάλη
  καὶ δύναµις πολλή, <span style="color:#b00e23">(16)</span> καὶ ἀναβήσῃ ἐπὶ
  τὸν λαόν µου Ισραηλ ὡς νεφέλη καλύψαι γῆν· ἐπ’ ἐσχάτων τῶν ἡµερῶν ἔσται, καὶ
  ἀνάξω σε ἐπὶ τὴν γῆν µου, ἵνα γνῶσιν πάντα τὰ ἔθνη ἐµὲ ἐν τῷ ἁγιασθῆναί µε ἐν
  σοὶ ἐνώπιον αὐτῶν. <span style="color:#b00e23">(17)</span> τάδε λέγει κύριος
  κύριος τῷ Γωγ Σὺ εἶ περὶ οὗ ἐλάλησα πρὸ ἡµερῶν τῶν ἔµπροσθεν διὰ χειρὸς τῶν
  δούλων µου προφητῶν τοῦ Ισραηλ ἐν ταῖς ἡµέραις ἐκείναις καὶ ἔτεσιν τοῦ
  ἀγαγεῖν σε ἐπ’ αὐτούς. <span style="color:#b00e23">(18)</span> καὶ ἔσται ἐν
  τῇ ἡµέρᾳ ἐκείνῃ ἐν ἡµέρᾳ, ᾗ ἂν ἔλθῃ Γωγ ἐπὶ τὴν γῆν τοῦ Ισραηλ, λέγει κύριος
  κύριος, ἀναβήσεται ὁ θυµός µου <span style="color:#b00e23">(19)</span> καὶ ὁ
  ζῆλός µου. ἐν πυρὶ τῆς ὀργῆς µου ἐλάλησα Εἰ µὴν ἐν τῇ ἡµέρᾳ ἐκείνῃ ἔσται
  σεισµὸς µέγας ἐπὶ γῆς Ισραηλ, <span style="color:#b00e23">(20)</span> καὶ
  σεισθήσονται ἀπὸ προσώπου κυρίου οἱ ἰχθύες τῆς θαλάσσης καὶ τὰ πετεινὰ τοῦ
  οὐρανοῦ καὶ τὰ θηρία τοῦ πεδίου καὶ πάντα τὰ ἑρπετὰ τὰ ἕρποντα ἐπὶ τῆς γῆς
  καὶ πάντες οἱ ἄνθρωποι οἱ ἐπὶ προσώπου τῆς γῆς, καὶ ῥαγήσεται τὰ ὄρη, καὶ
  πεσοῦνται αἱ φάραγγες, καὶ πᾶν τεῖχος ἐπὶ τὴν γῆν πεσεῖται. <span style=
  "color:#b00e23">(21)</span> καὶ καλέσω ἐπ’ αὐτὸν πᾶν φόβον, λέγει κύριος·
  µάχαιρα ἀνθρώπου ἐπὶ τὸν ἀδελφὸν αὐτοῦ ἔσται. <span style=
  "color:#b00e23">(22)</span> καὶ κρινῶ αὐτὸν θανάτῳ καὶ αἵµατι καὶ ὑετῷ
  κατακλύζοντι καὶ λίθοις χαλάζης, καὶ πῦρ καὶ θεῖον βρέξω ἐπ’ αὐτὸν καὶ ἐπὶ
  πάντας τοὺς µετ’ αὐτοῦ καὶ ἐπ’ ἔθνη πολλὰ µετ’ αὐτοῦ. <span style=
  "color:#b00e23">(23)</span> καὶ µεγαλυνθήσοµαι καὶ ἁγιασθήσοµαι καὶ
  ἐνδοξασθήσοµαι καὶ γνωσθήσοµαι ἐναντίον ἐθνῶν πολλῶν, καὶ γνώσονται ὅτι ἐγώ
  εἰµι κύριος.
  <h3 id="ezekiel39">39</h3><span style="color:#b00e23">(1)</span> Καὶ σύ, υἱὲ
  ἀνθρώπου, προφήτευσον ἐπὶ Γωγ καὶ εἰπόν Τάδε λέγει κύριος Ἰδοὺ ἐγὼ ἐπὶ σὲ Γωγ
  ἄρχοντα Ρως, Μοσοχ καὶ Θοβελ <span style="color:#b00e23">(2)</span> καὶ
  συνάξω σε καὶ καθοδηγήσω σε καὶ ἀναβιβῶ σε ἀπ’ ἐσχάτου τοῦ βορρᾶ καὶ ἀνάξω σε
  ἐπὶ τὰ ὄρη τοῦ Ισραηλ. <span style="color:#b00e23">(3)</span> καὶ ἀπολῶ τὸ
  τόξον σου ἀπὸ τῆς χειρός σου τῆς ἀριστερᾶς καὶ τὰ τοξεύµατά σου ἀπὸ τῆς
  χειρός σου τῆς δεξιᾶς καὶ καταβαλῶ σε <span style="color:#b00e23">(4)</span>
  ἐπὶ τὰ ὄρη Ισραηλ, καὶ πεσῇ σὺ καὶ πάντες οἱ περὶ σέ, καὶ τὰ ἔθνη τὰ µετὰ σοῦ
  δοθήσονται εἰς πλήθη ὀρνέων, παντὶ πετεινῷ καὶ πᾶσι τοῖς θηρίοις τοῦ πεδίου
  δέδωκά σε καταβρωθῆναι. <span style="color:#b00e23">(5)</span> ἐπὶ προσώπου
  τοῦ πεδίου πεσῇ, ὅτι ἐγὼ ἐλάλησα, λέγει κύριος. <span style=
  "color:#b00e23">(6)</span> καὶ ἀποστελῶ πῦρ ἐπὶ Γωγ, καὶ κατοικηθήσονται αἱ
  νῆσοι ἐπ’ εἰρήνης· καὶ γνώσονται ὅτι ἐγώ εἰµι κύριος. <span style=
  "color:#b00e23">(7)</span> καὶ τὸ ὄνοµά µου τὸ ἅγιον γνωσθήσεται ἐν µέσῳ λαοῦ
  µου Ισραηλ, καὶ οὐ βεβηλωθήσεται τὸ ὄνοµά µου τὸ ἅγιον οὐκέτι· καὶ γνώσονται
  τὰ ἔθνη ὅτι ἐγώ εἰµι κύριος ἅγιος ἐν Ισραηλ. <span style=
  "color:#b00e23">(8)</span> ἰδοὺ ἥκει, καὶ γνώσῃ ὅτι ἔσται, λέγει κύριος
  κύριος· αὕτη ἐστὶν ἡ ἡµέρα, ἐν ᾗ ἐλάλησα. <span style=
  "color:#b00e23">(9)</span> καὶ ἐξελεύσονται οἱ κατοικοῦντες τὰς πόλεις Ισραηλ
  καὶ καύσουσιν ἐν τοῖς ὅπλοις, πέλταις καὶ κοντοῖς καὶ τόξοις καὶ τοξεύµασιν
  καὶ ῥάβδοις χειρῶν καὶ λόγχαις· καὶ καύσουσιν ἐν αὐτοῖς πῦρ ἑπτὰ ἔτη.
  <span style="color:#b00e23">(10)</span> καὶ οὐ µὴ λάβωσιν ξύλα ἐκ τοῦ πεδίου
  οὐδὲ µὴ κόψωσιν ἐκ τῶν δρυµῶν, ἀλλ’ ἢ τὰ ὅπλα κατακαύσουσιν πυρί· καὶ
  προνοµεύσουσιν τοὺς προνοµεύσαντας αὐτοὺς καὶ σκυλεύσουσιν τοὺς σκυλεύσαντας
  αὐτούς, λέγει κύριος. <span style="color:#b00e23">(11)</span> καὶ ἔσται ἐν τῇ
  ἡµέρᾳ ἐκείνῃ δώσω τῷ Γωγ τόπον ὀνοµαστόν, µνηµεῖον ἐν Ισραηλ, τὸ πολυανδρεῖον
  τῶν ἐπελθόντων πρὸς τῇ θαλάσσῃ, καὶ περιοικοδοµήσουσιν τὸ περιστόµιον τῆς
  φάραγγος· καὶ κατορύξουσιν ἐκεῖ τὸν Γωγ καὶ πᾶν τὸ πλῆθος αὐτοῦ, καὶ
  κληθήσεται Τὸ γαι τὸ πολυανδρεῖον τοῦ Γωγ. <span style=
  "color:#b00e23">(12)</span> καὶ κατορύξουσιν αὐτοὺς οἶκος Ισραηλ, ἵνα
  καθαρισθῇ ἡ γῆ, ἐν ἑπταµήνῳ· <span style="color:#b00e23">(13)</span> καὶ
  κατορύξουσιν αὐτοὺς πᾶς ὁ λαὸς τῆς γῆς, καὶ ἔσται αὐτοῖς εἰς ὀνοµαστὸν ᾗ
  ἡµέρᾳ ἐδοξάσθην, λέγει κύριος. <span style="color:#b00e23">(14)</span> καὶ
  ἄνδρας διὰ παντὸς διαστελοῦσιν ἐπιπορευοµένους τὴν γῆν θάψαι τοὺς
  καταλελειµµένους ἐπὶ προσώπου τῆς γῆς καθαρίσαι αὐτὴν µετὰ τὴν ἑπτάµηνον, καὶ
  ἐκζητήσουσιν. <span style="color:#b00e23">(15)</span> καὶ πᾶς ὁ
  διαπορευόµενος τὴν γῆν καὶ ἰδὼν ὀστοῦν ἀνθρώπου οἰκοδοµήσει παρ’ αὐτὸ
  σηµεῖον, ἕως ὅτου θάψωσιν αὐτὸ οἱ θάπτοντες εἰς τὸ γαι τὸ πολυανδρεῖον τοῦ
  Γωγ· <span style="color:#b00e23">(16)</span> καὶ γὰρ τὸ ὄνοµα τῆς πόλεως
  Πολυανδρεῖον· καὶ καθαρισθήσεται ἡ γῆ. <span style=
  "color:#b00e23">(17)</span> καὶ σύ, υἱὲ ἀνθρώπου, εἰπόν Τάδε λέγει κύριος
  Εἰπὸν παντὶ ὀρνέῳ πετεινῷ καὶ πρὸς πάντα τὰ θηρία τοῦ πεδίου Συνάχθητε καὶ
  ἔρχεσθε, συνάχθητε ἀπὸ πάντων τῶν περικύκλῳ ἐπὶ τὴν θυσίαν µου, ἣν τέθυκα
  ὑµῖν, θυσίαν µεγάλην ἐπὶ τὰ ὄρη Ισραηλ, καὶ φάγεσθε κρέα καὶ πίεσθε αἷµα.
  <span style="color:#b00e23">(18)</span> κρέα γιγάντων φάγεσθε καὶ αἷµα
  ἀρχόντων τῆς γῆς πίεσθε, κριοὺς καὶ µόσχους καὶ τράγους, καὶ οἱ µόσχοι
  ἐστεατωµένοι πάντες. <span style="color:#b00e23">(19)</span> καὶ φάγεσθε
  στέαρ εἰς πλησµονὴν καὶ πίεσθε αἷµα εἰς µέθην ἀπὸ τῆς θυσίας µου, ἧς ἔθυσα
  ὑµῖν. <span style="color:#b00e23">(20)</span> καὶ ἐµπλησθήσεσθε ἐπὶ τῆς
  τραπέζης µου ἵππον καὶ ἀναβάτην, γίγαντα καὶ πάντα ἄνδρα πολεµιστήν, λέγει
  κύριος. <span style="color:#b00e23">(21)</span> καὶ δώσω τὴν δόξαν µου ἐν
  ὑµῖν, καὶ ὄψονται πάντα τὰ ἔθνη τὴν κρίσιν µου, ἣν ἐποίησα, καὶ τὴν χεῖρά
  µου, ἣν ἐπήγαγον ἐπ’ αὐτούς. <span style="color:#b00e23">(22)</span> καὶ
  γνώσονται οἶκος Ισραηλ ὅτι ἐγώ εἰµι κύριος ὁ θεὸς αὐτῶν ἀπὸ τῆς ἡµέρας ταύτης
  καὶ ἐπέκεινα. <span style="color:#b00e23">(23)</span> καὶ γνώσονται πάντα τὰ
  ἔθνη ὅτι διὰ τὰς ἁµαρτίας αὐτῶν ᾐχµαλωτεύθησαν οἶκος Ισραηλ, ἀνθ’ ὧν ἠθέτησαν
  εἰς ἐµέ, καὶ ἀπέστρεψα τὸ πρόσωπόν µου ἀπ’ αὐτῶν καὶ παρέδωκα αὐτοὺς εἰς
  χεῖρας τῶν ἐχθρῶν αὐτῶν, καὶ ἔπεσαν πάντες µαχαίρᾳ. <span style=
  "color:#b00e23">(24)</span> κατὰ τὰς ἀκαθαρσίας αὐτῶν καὶ κατὰ τὰ ἀνοµήµατα
  αὐτῶν ἐποίησα αὐτοῖς καὶ ἀπέστρεψα τὸ πρόσωπόν µου ἀπ’ αὐτῶν. <span style=
  "color:#b00e23">(25)</span> διὰ τοῦτο τάδε λέγει κύριος κύριος Νῦν ἀποστρέψω
  τὴν αἰχµαλωσίαν Ιακωβ καὶ ἐλεήσω τὸν οἶκον Ισραηλ καὶ ζηλώσω διὰ τὸ ὄνοµα τὸ
  ἅγιόν µου. <span style="color:#b00e23">(26)</span> καὶ λήµψονται τὴν ἀτιµίαν
  ἑαυτῶν καὶ τὴν ἀδικίαν, ἣν ἠδίκησαν, ἐν τῷ κατοικισθῆναι αὐτοὺς ἐπὶ τὴν γῆν
  αὐτῶν ἐπ’ εἰρήνης, καὶ οὐκ ἔσται ὁ ἐκφοβῶν. <span style=
  "color:#b00e23">(27)</span> ἐν τῷ ἀποστρέψαι µε αὐτοὺς ἐκ τῶν ἐθνῶν καὶ
  συναγαγεῖν µε αὐτοὺς ἐκ τῶν χωρῶν τῶν ἐθνῶν καὶ ἁγιασθήσοµαι ἐν αὐτοῖς
  ἐνώπιον τῶν ἐθνῶν, <span style="color:#b00e23">(28)</span> καὶ γνώσονται ὅτι
  ἐγώ εἰµι κύριος ὁ θεὸς αὐτῶν ἐν τῷ ἐπιφανῆναί µε αὐτοῖς ἐν τοῖς ἔθνεσιν.
  <span style="color:#b00e23">(29)</span> καὶ οὐκ ἀποστρέψω οὐκέτι τὸ πρόσωπόν
  µου ἀπ’ αὐτῶν, ἀνθ’ οὗ ἐξέχεα τὸν θυµόν µου ἐπὶ τὸν οἶκον Ισραηλ, λέγει
  κύριος κύριος
  <h3 id="ezekiel40">40</h3><span style="color:#b00e23">(1)</span> Καὶ ἐγένετο
  ἐν τῷ πέµπτῳ καὶ εἰκοστῷ ἔτει τῆς αἰχµαλωσίας ἡµῶν ἐν τῷ πρώτῳ µηνὶ δεκάτῃ
  τοῦ µηνὸς ἐν τῷ τεσσαρεσκαιδεκάτῳ ἔτει µετὰ τὸ ἁλῶναι τὴν πόλιν, ἐν τῇ ἡµέρᾳ
  ἐκείνῃ ἐγένετο ἐπ’ ἐµὲ χεὶρ κυρίου καὶ ἤγαγέν µε <span style=
  "color:#b00e23">(2)</span> ἐν ὁράσει θεοῦ εἰς τὴν γῆν τοῦ Ισραηλ καὶ ἔθηκέν
  µε ἐπ’ ὄρους ὑψηλοῦ σφόδρα, καὶ ἐπ’ αὐτοῦ ὡσεὶ οἰκοδοµὴ πόλεως ἀπέναντι.
  <span style="color:#b00e23">(3)</span> καὶ εἰσήγαγέν µε ἐκεῖ, καὶ ἰδοὺ ἀνήρ,
  καὶ ἡ ὅρασις αὐτοῦ ἦν ὡσεὶ ὅρασις χαλκοῦ στίλβοντος, καὶ ἐν τῇ χειρὶ αὐτοῦ ἦν
  σπαρτίον οἰκοδόµων καὶ κάλαµος µέτρου, καὶ αὐτὸς εἱστήκει ἐπὶ τῆς πύλης.
  <span style="color:#b00e23">(4)</span> καὶ εἶπεν πρός µε ὁ ἀνήρ Ἑώρακας, υἱὲ
  ἀνθρώπου; ἐν τοῖς ὀφθαλµοῖς σου ἰδὲ καὶ ἐν τοῖς ὠσίν σου ἄκουε καὶ τάξον εἰς
  τὴν καρδίαν σου πάντα, ὅσα ἐγὼ δεικνύω σοι, διότι ἕνεκα τοῦ δεῖξαί σοι
  εἰσελήλυθας ὧδε καὶ δείξεις πάντα, ὅσα σὺ ὁρᾷς, τῷ οἴκῳ τοῦ Ισραηλ.
  <span style="color:#b00e23">(5)</span> Καὶ ἰδοὺ περίβολος ἔξωθεν τοῦ οἴκου
  κύκλῳ· καὶ ἐν τῇ χειρὶ τοῦ ἀνδρὸς κάλαµος, τὸ µέτρον πηχῶν ἓξ ἐν πήχει καὶ
  παλαιστῆς, καὶ διεµέτρησεν τὸ προτείχισµα, πλάτος ἴσον τῷ καλάµῳ καὶ τὸ ὕψος
  αὐτοῦ ἴσον τῷ καλάµῳ. <span style="color:#b00e23">(6)</span> καὶ εἰσῆλθεν εἰς
  τὴν πύλην τὴν βλέπουσαν κατὰ ἀνατολὰς ἐν ἑπτὰ ἀναβαθµοῖς καὶ διεµέτρησεν τὸ
  αιλαµ τῆς πύλης ἴσον τῷ καλάµῳ <span style="color:#b00e23">(7)</span> καὶ τὸ
  θεε ἴσον τῷ καλάµῳ τὸ µῆκος καὶ ἴσον τῷ καλάµῳ τὸ πλάτος καὶ τὸ αιλαµ ἀνὰ
  µέσον τοῦ θαιηλαθα πηχῶν ἓξ καὶ τὸ θεε τὸ δεύτερον ἴσον τῷ καλάµῳ τὸ πλάτος
  καὶ ἴσον τῷ καλάµῳ τὸ µῆκος καὶ τὸ αιλαµ πήχεων πέντε <span style=
  "color:#b00e23">(8)</span> καὶ τὸ θεε τὸ τρίτον ἴσον τῷ καλάµῳ τὸ πλάτος καὶ
  ἴσον τῷ καλάµῳ τὸ µῆκος <span style="color:#b00e23">(9)</span> καὶ τὸ αιλαµ
  τοῦ πυλῶνος πλησίον τοῦ αιλαµ τῆς πύλης πηχῶν ὀκτὼ καὶ τὰ αιλευ πηχῶν δύο καὶ
  τὸ αιλαµ τῆς πύλης ἔσωθεν <span style="color:#b00e23">(10)</span> καὶ τὰ θεε
  τῆς πύλης θεε κατέναντι τρεῖς ἔνθεν καὶ τρεῖς ἔνθεν, καὶ µέτρον ἓν τοῖς
  τρισὶν καὶ µέτρον ἓν τοῖς αιλαµ ἔνθεν καὶ ἔνθεν. <span style=
  "color:#b00e23">(11)</span> καὶ διεµέτρησεν τὸ πλάτος τῆς θύρας τοῦ πυλῶνος
  πηχῶν δέκα καὶ τὸ εὖρος τοῦ πυλῶνος πηχῶν δέκα τριῶν, <span style=
  "color:#b00e23">(12)</span> καὶ πῆχυς ἐπισυναγόµενος ἐπὶ πρόσωπον τῶν θεϊµ
  ἔνθεν καὶ ἔνθεν, καὶ τὸ θεε πηχῶν ἓξ ἔνθεν καὶ πηχῶν ἓξ ἔνθεν. <span style=
  "color:#b00e23">(13)</span> καὶ διεµέτρησεν τὴν πύλην ἀπὸ τοῦ τοίχου τοῦ θεε
  ἐπὶ τὸν τοῖχον τοῦ θεε πλάτος πήχεις εἴκοσι πέντε, αὕτη πύλη ἐπὶ πύλην·
  <span style="color:#b00e23">(14)</span> καὶ τὸ αἴθριον τοῦ αιλαµ τῆς πύλης
  ἑξήκοντα πήχεις, εἴκοσι θεϊµ τῆς πύλης κύκλῳ· <span style=
  "color:#b00e23">(15)</span> καὶ τὸ αἴθριον τῆς πύλης ἔξωθεν εἰς τὸ αἴθριον
  αιλαµ τῆς πύλης ἔσωθεν πηχῶν πεντήκοντα· <span style=
  "color:#b00e23">(16)</span> καὶ θυρίδες κρυπταὶ ἐπὶ τὰ θεϊµ καὶ ἐπὶ τὰ αιλαµ
  ἔσωθεν τῆς πύλης τῆς αὐλῆς κυκλόθεν, καὶ ὡσαύτως τοῖς αιλαµ θυρίδες κύκλῳ
  ἔσωθεν, καὶ ἐπὶ τὸ αιλαµ φοίνικες ἔνθεν καὶ ἔνθεν. <span style=
  "color:#b00e23">(17)</span> καὶ εἰσήγαγέν µε εἰς τὴν αὐλὴν τὴν ἐσωτέραν, καὶ
  ἰδοὺ παστοφόρια καὶ περίστυλα κύκλῳ τῆς αὐλῆς, τριάκοντα παστοφόρια ἐν τοῖς
  περιστύλοις, <span style="color:#b00e23">(18)</span> καὶ αἱ στοαὶ κατὰ νώτου
  τῶν πυλῶν, κατὰ τὸ µῆκος τῶν πυλῶν τὸ περίστυλον τὸ ὑποκάτω. <span style=
  "color:#b00e23">(19)</span> καὶ διεµέτρησεν τὸ πλάτος τῆς αὐλῆς ἀπὸ τοῦ
  αἰθρίου τῆς πύλης τῆς ἐξωτέρας ἔσωθεν ἐπὶ τὸ αἴθριον τῆς πύλης τῆς βλεπούσης
  ἔξω, πήχεις ἑκατόν, τῆς βλεπούσης κατ’ ἀνατολάς. καὶ εἰσήγαγέν µε ἐπὶ βορρᾶν,
  <span style="color:#b00e23">(20)</span> καὶ ἰδοὺ πύλη βλέπουσα πρὸς βορρᾶν τῇ
  αὐλῇ τῇ ἐξωτέρᾳ, καὶ διεµέτρησεν αὐτήν, τό τε µῆκος αὐτῆς καὶ τὸ πλάτος.
  <span style="color:#b00e23">(21)</span> καὶ τὰ θεε τρεῖς ἔνθεν καὶ τρεῖς
  ἔνθεν καὶ τὰ αιλευ καὶ τὰ αιλαµµω καὶ τοὺς φοίνικας αὐτῆς, καὶ ἐγένετο κατὰ
  τὰ µέτρα τῆς πύλης τῆς βλεπούσης κατὰ ἀνατολὰς πηχῶν πεντήκοντα τὸ µῆκος
  αὐτῆς καὶ πηχῶν εἴκοσι πέντε τὸ εὖρος αὐτῆς. <span style=
  "color:#b00e23">(22)</span> καὶ αἱ θυρίδες αὐτῆς καὶ τὰ αιλαµµω καὶ οἱ
  φοίνικες αὐτῆς καθὼς ἡ πύλη ἡ βλέπουσα κατὰ ἀνατολάς· καὶ ἐν ἑπτὰ
  κλιµακτῆρσιν ἀνέβαινον ἐπ’ αὐτήν, καὶ τὰ αιλαµµω ἔσωθεν. <span style=
  "color:#b00e23">(23)</span> καὶ πύλη τῇ αὐλῇ τῇ ἐσωτέρᾳ βλέπουσα ἐπὶ πύλην
  τοῦ βορρᾶ ὃν τρόπον τῆς πύλης τῆς βλεπούσης κατὰ ἀνατολάς, καὶ διεµέτρησεν
  τὴν αὐλὴν ἀπὸ πύλης ἐπὶ πύλην πήχεις ἑκατόν. <span style=
  "color:#b00e23">(24)</span> καὶ ἤγαγέν µε κατὰ νότον, καὶ ἰδοὺ πύλη βλέπουσα
  πρὸς νότον, καὶ διεµέτρησεν αὐτὴν καὶ τὰ θεε καὶ τὰ αιλευ καὶ τὰ αιλαµµω κατὰ
  τὰ µέτρα ταῦτα. <span style="color:#b00e23">(25)</span> καὶ αἱ θυρίδες αὐτῆς
  καὶ τὰ αιλαµµω κυκλόθεν καθὼς αἱ θυρίδες τοῦ αιλαµ, πηχῶν πεντήκοντα τὸ µῆκος
  αὐτῆς καὶ πηχῶν εἴκοσι πέντε τὸ εὖρος αὐτῆς. <span style=
  "color:#b00e23">(26)</span> καὶ ἑπτὰ κλιµακτῆρες αὐτῇ, καὶ αιλαµµω ἔσωθεν,
  καὶ φοίνικες αὐτῇ εἷς ἔνθεν καὶ εἷς ἔνθεν ἐπὶ τὰ αιλευ. <span style=
  "color:#b00e23">(27)</span> καὶ πύλη κατέναντι πύλης τῆς αὐλῆς τῆς ἐσωτέρας
  πρὸς νότον· καὶ διεµέτρησεν τὴν αὐλὴν ἀπὸ πύλης ἐπὶ πύλην, πήχεις ἑκατὸν τὸ
  εὖρος πρὸς νότον. <span style="color:#b00e23">(28)</span> Καὶ εἰσήγαγέν µε
  εἰς τὴν αὐλὴν τὴν ἐσωτέραν τῆς πύλης τῆς πρὸς νότον καὶ διεµέτρησεν τὴν πύλην
  κατὰ τὰ µέτρα ταῦτα <span style="color:#b00e23">(29)</span> καὶ τὰ θεε καὶ τὰ
  αιλευ καὶ τὰ αιλαµµω κατὰ τὰ µέτρα ταῦτα· καὶ θυρίδες αὐτῇ καὶ τῷ αιλαµµω
  κύκλῳ· πήχεις πεντήκοντα τὸ µῆκος αὐτῆς καὶ τὸ εὖρος πήχεις εἴκοσι πέντε.
  <span style="color:#b00e23">(30)</span> <span style=
  "color:#b00e23">(31)</span> καὶ αιλαµµω εἰς τὴν αὐλὴν τὴν ἐξωτέραν, καὶ
  φοίνικες τῷ αιλευ, καὶ ὀκτὼ κλιµακτῆρες. <span style=
  "color:#b00e23">(32)</span> καὶ εἰσήγαγέν µε εἰς τὴν πύλην τὴν βλέπουσαν κατὰ
  ἀνατολὰς καὶ διεµέτρησεν αὐτὴν κατὰ τὰ µέτρα ταῦτα <span style=
  "color:#b00e23">(33)</span> καὶ τὰ θεε καὶ τὰ αιλευ καὶ τὰ αιλαµµω κατὰ τὰ
  µέτρα ταῦτα· καὶ θυρίδες αὐτῇ καὶ τῷ αιλαµµω κύκλῳ, πήχεις πεντήκοντα µῆκος
  αὐτῆς καὶ εὖρος πήχεις εἴκοσι πέντε. <span style="color:#b00e23">(34)</span>
  καὶ αιλαµµω εἰς τὴν αὐλὴν τὴν ἐσωτέραν, καὶ φοίνικες ἐπὶ τοῦ αιλευ ἔνθεν καὶ
  ἔνθεν, καὶ ὀκτὼ κλιµακτῆρες αὐτῇ. <span style="color:#b00e23">(35)</span> καὶ
  εἰσήγαγέν µε εἰς τὴν πύλην τὴν πρὸς βορρᾶν καὶ διεµέτρησεν κατὰ τὰ µέτρα
  ταῦτα <span style="color:#b00e23">(36)</span> καὶ τὰ θεε καὶ τὰ αιλευ καὶ τὰ
  αιλαµµω· καὶ θυρίδες αὐτῇ κύκλῳ καὶ τῷ αιλαµµω αὐτῆς· πήχεις πεντήκοντα µῆκος
  αὐτῆς καὶ εὖρος πήχεις εἴκοσι πέντε. <span style="color:#b00e23">(37)</span>
  καὶ τὰ αιλαµµω εἰς τὴν αὐλὴν τὴν ἐξωτέραν, καὶ φοίνικες τῷ αιλευ ἔνθεν καὶ
  ἔνθεν, καὶ ὀκτὼ κλιµακτῆρες αὐτῇ. <span style="color:#b00e23">(38)</span> τὰ
  παστοφόρια αὐτῆς καὶ τὰ θυρώµατα αὐτῆς καὶ τὰ αιλαµµω αὐτῆς ἐπὶ τῆς πύλης
  <span style="color:#b00e23">(39)</span> τῆς δευτέρας ἔκρυσις, ὅπως σφάζωσιν
  ἐν αὐτῇ τὰ ὑπὲρ ἁµαρτίας καὶ ὑπὲρ ἀγνοίας· <span style=
  "color:#b00e23">(40)</span> καὶ κατὰ νώτου τοῦ ῥόακος τῶν ὁλοκαυτωµάτων τῆς
  βλεπούσης πρὸς βορρᾶν δύο τράπεζαι πρὸς ἀνατολὰς καὶ κατὰ νώτου τῆς δευτέρας
  καὶ τοῦ αιλαµ τῆς πύλης δύο τράπεζαι κατὰ ἀνατολάς, <span style=
  "color:#b00e23">(41)</span> τέσσαρες ἔνθεν καὶ τέσσαρες ἔνθεν κατὰ νώτου τῆς
  πύλης, ἐπ’ αὐτὰς σφάξουσι τὰ θύµατα κατέναντι τῶν ὀκτὼ τραπεζῶν τῶν θυµάτων.
  <span style="color:#b00e23">(42)</span> καὶ τέσσαρες τράπεζαι τῶν
  ὁλοκαυτωµάτων λίθιναι λελαξευµέναι πήχεος καὶ ἡµίσους τὸ πλάτος καὶ πήχεων
  δύο καὶ ἡµίσους τὸ µῆκος καὶ ἐπὶ πῆχυν τὸ ὕψος, ἐπ’ αὐτὰς ἐπιθήσουσιν τὰ
  σκεύη, ἐν οἷς σφάζουσιν ἐκεῖ τὰ ὁλοκαυτώµατα καὶ τὰ θύµατα. <span style=
  "color:#b00e23">(43)</span> καὶ παλαιστὴν ἕξουσιν γεῖσος λελαξευµένον ἔσωθεν
  κύκλῳ καὶ ἐπὶ τὰς τραπέζας ἐπάνωθεν στέγας τοῦ καλύπτεσθαι ἀπὸ τοῦ ὑετοῦ καὶ
  ἀπὸ τῆς ξηρασίας. <span style="color:#b00e23">(44)</span> καὶ εἰσήγαγέν µε
  εἰς τὴν αὐλὴν τὴν ἐσωτέραν, καὶ ἰδοὺ δύο ἐξέδραι ἐν τῇ αὐλῇ τῇ ἐσωτέρᾳ, µία
  κατὰ νώτου τῆς πύλης τῆς βλεπούσης πρὸς βορρᾶν φέρουσα πρὸς νότον καὶ µία
  κατὰ νώτου τῆς πύλης τῆς πρὸς νότον βλεπούσης δὲ πρὸς βορρᾶν. <span style=
  "color:#b00e23">(45)</span> καὶ εἶπεν πρός µε Ἡ ἐξέδρα αὕτη ἡ βλέπουσα πρὸς
  νότον τοῖς ἱερεῦσι τοῖς φυλάσσουσι τὴν φυλακὴν τοῦ οἴκου, <span style=
  "color:#b00e23">(46)</span> καὶ ἡ ἐξέδρα ἡ βλέπουσα πρὸς βορρᾶν τοῖς ἱερεῦσι
  τοῖς φυλάσσουσι τὴν φυλακὴν τοῦ θυσιαστηρίου· ἐκεῖνοί εἰσιν οἱ υἱοὶ Σαδδουκ
  οἱ ἐγγίζοντες ἐκ τοῦ Λευι πρὸς κύριον λειτουργεῖν αὐτῷ. <span style=
  "color:#b00e23">(47)</span> καὶ διεµέτρησεν τὴν αὐλὴν µῆκος πήχεων ἑκατὸν καὶ
  εὖρος πήχεων ἑκατὸν ἐπὶ τὰ τέσσαρα µέρη αὐτῆς καὶ τὸ θυσιαστήριον ἀπέναντι
  τοῦ οἴκου. <span style="color:#b00e23">(48)</span> Καὶ εἰσήγαγέν µε εἰς τὸ
  αιλαµ τοῦ οἴκου. καὶ διεµέτρησεν τὸ αιλ τοῦ αιλαµ πηχῶν πέντε τὸ πλάτος ἔνθεν
  καὶ πηχῶν πέντε ἔνθεν, καὶ τὸ εὖρος τοῦ θυρώµατος πηχῶν δέκα τεσσάρων, καὶ
  ἐπωµίδες τῆς θύρας τοῦ αιλαµ πηχῶν τριῶν ἔνθεν καὶ πηχῶν τριῶν ἔνθεν·
  <span style="color:#b00e23">(49)</span> καὶ τὸ µῆκος τοῦ αιλαµ πηχῶν εἴκοσι
  καὶ τὸ εὖρος πηχῶν δώδεκα· καὶ ἐπὶ δέκα ἀναβαθµῶν ἀνέβαινον ἐπ’ αὐτό· καὶ
  στῦλοι ἦσαν ἐπὶ τὸ αιλαµ, εἷς ἔνθεν καὶ εἷς ἔνθεν.
  <h3 id="ezekiel41">41</h3><span style="color:#b00e23">(1)</span> καὶ
  εἰσήγαγέν µε εἰς τὸν ναόν, ᾧ διεµέτρησεν τὸ αιλαµ πηχῶν ἓξ τὸ πλάτος ἔνθεν
  καὶ πηχῶν ἓξ τὸ εὖρος τοῦ αιλαµ ἔνθεν, <span style="color:#b00e23">(2)</span>
  καὶ τὸ εὖρος τοῦ πυλῶνος πηχῶν δέκα, καὶ ἐπωµίδες τοῦ πυλῶνος πηχῶν πέντε
  ἔνθεν καὶ πηχῶν πέντε ἔνθεν· καὶ διεµέτρησεν τὸ µῆκος αὐτοῦ πηχῶν
  τεσσαράκοντα καὶ τὸ εὖρος πηχῶν εἴκοσι. <span style=
  "color:#b00e23">(3)</span> καὶ εἰσῆλθεν εἰς τὴν αὐλὴν τὴν ἐσωτέραν καὶ
  διεµέτρησεν τὸ αιλ τοῦ θυρώµατος πηχῶν δύο καὶ τὸ θύρωµα πηχῶν ἓξ καὶ τὰς
  ἐπωµίδας τοῦ θυρώµατος πηχῶν ἑπτὰ ἔνθεν καὶ πηχῶν ἑπτὰ ἔνθεν. <span style=
  "color:#b00e23">(4)</span> καὶ διεµέτρησεν τὸ µῆκος τῶν θυρῶν πηχῶν
  τεσσαράκοντα καὶ εὖρος πηχῶν εἴκοσι κατὰ πρόσωπον τοῦ ναοῦ. καὶ εἶπεν Τοῦτο
  τὸ ἅγιον τῶν ἁγίων. <span style="color:#b00e23">(5)</span> καὶ διεµέτρησεν
  τὸν τοῖχον τοῦ οἴκου πηχῶν ἓξ καὶ τὸ εὖρος τῆς πλευρᾶς πηχῶν τεσσάρων
  κυκλόθεν. <span style="color:#b00e23">(6)</span> καὶ τὰ πλευρὰ πλευρὸν ἐπὶ
  πλευρὸν τριάκοντα καὶ τρεῖς δίς, καὶ διάστηµα ἐν τῷ τοίχῳ τοῦ οἴκου ἐν τοῖς
  πλευροῖς κύκλῳ τοῦ εἶναι τοῖς ἐπιλαµβανοµένοις ὁρᾶν, ὅπως τὸ παράπαν µὴ
  ἅπτωνται τῶν τοίχων τοῦ οἴκου. <span style="color:#b00e23">(7)</span> καὶ τὸ
  εὖρος τῆς ἀνωτέρας τῶν πλευρῶν κατὰ τὸ πρόσθεµα ἐκ τοῦ τοίχου πρὸς τὴν
  ἀνωτέραν κύκλῳ τοῦ οἴκου, ὅπως διαπλατύνηται ἄνωθεν καὶ ἐκ τῶν κάτωθεν
  ἀναβαίνωσιν ἐπὶ τὰ ὑπερῷα καὶ ἐκ τῶν µέσων ἐπὶ τὰ τριώροφα. <span style=
  "color:#b00e23">(8)</span> καὶ τὸ θραελ τοῦ οἴκου ὕψος κύκλῳ διάστηµα τῶν
  πλευρῶν ἴσον τῷ καλάµῳ, πήχεων ἓξ διάστηµα. <span style=
  "color:#b00e23">(9)</span> καὶ εὖρος τοῦ τοίχου τῆς πλευρᾶς ἔξωθεν πηχῶν
  πέντε· καὶ τὰ ἀπόλοιπα ἀνὰ µέσον τῶν πλευρῶν τοῦ οἴκου <span style=
  "color:#b00e23">(10)</span> καὶ ἀνὰ µέσον τῶν ἐξεδρῶν εὖρος πηχῶν εἴκοσι, τὸ
  περιφερὲς τῷ οἴκῳ κύκλῳ. <span style="color:#b00e23">(11)</span> καὶ αἱ θύραι
  τῶν ἐξεδρῶν ἐπὶ τὸ ἀπόλοιπον τῆς θύρας τῆς µιᾶς τῆς πρὸς βορρᾶν· καὶ ἡ θύρα ἡ
  µία πρὸς νότον, καὶ τὸ εὖρος τοῦ φωτὸς τοῦ ἀπολοίπου πηχῶν πέντε πλάτος
  κυκλόθεν. <span style="color:#b00e23">(12)</span> καὶ τὸ διορίζον κατὰ
  πρόσωπον τοῦ ἀπολοίπου ὡς πρὸς θάλασσαν πηχῶν ἑβδοµήκοντα, πλάτος τοῦ τοίχου
  τοῦ διορίζοντος πήχεων πέντε, εὖρος κυκλόθεν καὶ µῆκος αὐτοῦ πήχεων
  ἐνενήκοντα. <span style="color:#b00e23">(13)</span> καὶ διεµέτρησεν κατέναντι
  τοῦ οἴκου µῆκος πηχῶν ἑκατόν, καὶ τὰ ἀπόλοιπα καὶ τὰ διορίζοντα καὶ οἱ τοῖχοι
  αὐτῶν µῆκος πηχῶν ἑκατόν, <span style="color:#b00e23">(14)</span> καὶ τὸ
  εὖρος κατὰ πρόσωπον τοῦ οἴκου καὶ τὰ ἀπόλοιπα κατέναντι πηχῶν ἑκατόν.
  <span style="color:#b00e23">(15)</span> καὶ διεµέτρησεν µῆκος τοῦ διορίζοντος
  κατὰ πρόσωπον τοῦ ἀπολοίπου τῶν κατόπισθεν τοῦ οἴκου ἐκείνου καὶ τὰ ἀπόλοιπα
  ἔνθεν καὶ ἔνθεν πήχεων ἑκατὸν τὸ µῆκος. καὶ ὁ ναὸς καὶ αἱ γωνίαι καὶ τὸ αιλαµ
  τὸ ἐξώτερον <span style="color:#b00e23">(16)</span> πεφατνωµένα, καὶ αἱ
  θυρίδες δικτυωταί, ὑποφαύσεις κύκλῳ τοῖς τρισὶν ὥστε διακύπτειν· καὶ ὁ οἶκος
  καὶ τὰ πλησίον ἐξυλωµένα κύκλῳ καὶ τὸ ἔδαφος καὶ ἐκ τοῦ ἐδάφους ἕως τῶν
  θυρίδων, καὶ αἱ θυρίδες ἀναπτυσσόµεναι τρισσῶς εἰς τὸ διακύπτειν.
  <span style="color:#b00e23">(17)</span> καὶ ἕως πλησίον τῆς ἐσωτέρας καὶ ἕως
  τῆς ἐξωτέρας καὶ ἐφ’ ὅλον τὸν τοῖχον κύκλῳ ἐν τῷ ἔσωθεν καὶ ἐν τῷ ἔξωθεν
  <span style="color:#b00e23">(18)</span> γεγλυµµένα χερουβιν, καὶ φοίνικες ἀνὰ
  µέσον χερουβ καὶ χερουβ· δύο πρόσωπα τῷ χερουβ, <span style=
  "color:#b00e23">(19)</span> πρόσωπον ἀνθρώπου πρὸς τὸν φοίνικα ἔνθεν καὶ
  ἔνθεν καὶ πρόσωπον λέοντος πρὸς τὸν φοίνικα ἔνθεν καὶ ἔνθεν· διαγεγλυµµένος
  ὅλος ὁ οἶκος κυκλόθεν, <span style="color:#b00e23">(20)</span> ἐκ τοῦ ἐδάφους
  ἕως τοῦ φατνώµατος τὰ χερουβιν καὶ οἱ φοίνικες διαγεγλυµµένοι. <span style=
  "color:#b00e23">(21)</span> καὶ τὸ ἅγιον καὶ ὁ ναὸς ἀναπτυσσόµενος τετράγωνα.
  κατὰ πρόσωπον τῶν ἁγίων ὅρασις ὡς ὄψις <span style=
  "color:#b00e23">(22)</span> θυσιαστηρίου ξυλίνου, πηχῶν τριῶν τὸ ὕψος αὐτοῦ
  καὶ τὸ µῆκος πηχῶν δύο καὶ τὸ εὖρος πηχῶν δύο· καὶ κέρατα εἶχεν, καὶ ἡ βάσις
  αὐτοῦ καὶ οἱ τοῖχοι αὐτοῦ ξύλινοι· καὶ εἶπεν πρός µε Αὕτη ἡ τράπεζα ἡ πρὸ
  προσώπου κυρίου. <span style="color:#b00e23">(23)</span> καὶ δύο θυρώµατα τῷ
  ναῷ καὶ τῷ ἁγίῳ· <span style="color:#b00e23">(24)</span> δύο θυρώµατα τοῖς
  δυσὶ θυρώµασι τοῖς στροφωτοῖς, δύο θυρώµατα τῷ ἑνὶ καὶ δύο θυρώµατα τῇ θύρᾳ
  τῇ δευτέρᾳ. <span style="color:#b00e23">(25)</span> καὶ γλυφὴ ἐπ’ αὐτῶν, καὶ
  ἐπὶ τὰ θυρώµατα τοῦ ναοῦ χερουβιν καὶ φοίνικες κατὰ τὴν γλυφὴν τῶν ἁγίων, καὶ
  σπουδαῖα ξύλα κατὰ πρόσωπον τοῦ αιλαµ ἔξωθεν <span style=
  "color:#b00e23">(26)</span> καὶ θυρίδες κρυπταί. καὶ διεµέτρησεν ἔνθεν καὶ
  ἔνθεν εἰς τὰ ὀροφώµατα τοῦ αιλαµ καὶ τὰ πλευρὰ τοῦ οἴκου ἐζυγωµένα.
  <h3 id="ezekiel42">42</h3><span style="color:#b00e23">(1)</span> Καὶ ἐξήγαγέν
  µε εἰς τὴν αὐλὴν τὴν ἐξωτέραν κατὰ ἀνατολὰς κατέναντι τῆς πύλης τῆς πρὸς
  βορρᾶν· καὶ εἰσήγαγέν µε, καὶ ἰδοὺ ἐξέδραι πέντε ἐχόµεναι τοῦ ἀπολοίπου καὶ
  ἐχόµεναι τοῦ διορίζοντος πρὸς βορρᾶν, <span style="color:#b00e23">(2)</span>
  ἐπὶ πήχεις ἑκατὸν µῆκος πρὸς βορρᾶν καὶ τὸ πλάτος πεντήκοντα πήχεων,
  <span style="color:#b00e23">(3)</span> διαγεγραµµέναι ὃν τρόπον αἱ πύλαι τῆς
  αὐλῆς τῆς ἐσωτέρας καὶ ὃν τρόπον τὰ περίστυλα τῆς αὐλῆς τῆς ἐξωτέρας,
  ἐστιχισµέναι ἀντιπρόσωποι στοαὶ τρισσαί. <span style=
  "color:#b00e23">(4)</span> καὶ κατέναντι τῶν ἐξεδρῶν περίπατος πηχῶν δέκα τὸ
  πλάτος, ἐπὶ πήχεις ἑκατὸν τὸ µῆκος· καὶ τὰ θυρώµατα αὐτῶν πρὸς βορρᾶν.
  <span style="color:#b00e23">(5)</span> καὶ οἱ περίπατοι οἱ ὑπερῷοι ὡσαύτως,
  ὅτι ἐξείχετο τὸ περίστυλον ἐξ αὐτοῦ, ἐκ τοῦ ὑποκάτωθεν περιστύλου, καὶ τὸ
  διάστηµα· οὕτως περίστυλον καὶ διάστηµα καὶ οὕτως στοαί· <span style=
  "color:#b00e23">(6)</span> διότι τριπλαῖ ἦσαν καὶ στύλους οὐκ εἶχον καθὼς οἱ
  στῦλοι τῶν ἐξωτέρων, διὰ τοῦτο ἐξείχοντο τῶν ὑποκάτωθεν καὶ τῶν µέσων ἀπὸ τῆς
  γῆς. <span style="color:#b00e23">(7)</span> καὶ φῶς ἔξωθεν ὃν τρόπον αἱ
  ἐξέδραι τῆς αὐλῆς τῆς ἐξωτέρας αἱ βλέπουσαι ἀπέναντι τῶν ἐξεδρῶν τῶν πρὸς
  βορρᾶν, µῆκος πήχεων πεντήκοντα· <span style="color:#b00e23">(8)</span> ὅτι
  τὸ µῆκος τῶν ἐξεδρῶν τῶν βλεπουσῶν εἰς τὴν αὐλὴν τὴν ἐξωτέραν πηχῶν
  πεντήκοντα, καὶ αὗταί εἰσιν ἀντιπρόσωποι ταύταις· τὸ πᾶν πηχῶν ἑκατόν.
  <span style="color:#b00e23">(9)</span> καὶ αἱ θύραι τῶν ἐξεδρῶν τούτων τῆς
  εἰσόδου τῆς πρὸς ἀνατολὰς τοῦ εἰσπορεύεσθαι δι’ αὐτῶν ἐκ τῆς αὐλῆς τῆς
  ἐξωτέρας <span style="color:#b00e23">(10)</span> κατὰ τὸ φῶς τοῦ ἐν ἀρχῇ
  περιπάτου. — καὶ τὰ πρὸς νότον κατὰ πρόσωπον τοῦ νότου κατὰ πρόσωπον τοῦ
  ἀπολοίπου καὶ κατὰ πρόσωπον τοῦ διορίζοντος ἐξέδραι, <span style=
  "color:#b00e23">(11)</span> καὶ ὁ περίπατος κατὰ πρόσωπον αὐτῶν κατὰ τὰ µέτρα
  τῶν ἐξεδρῶν τῶν πρὸς βορρᾶν καὶ κατὰ τὸ µῆκος αὐτῶν καὶ κατὰ τὸ εὖρος αὐτῶν
  καὶ κατὰ πάσας τὰς ἐξόδους αὐτῶν καὶ κατὰ πάσας τὰς ἐπιστροφὰς αὐτῶν καὶ κατὰ
  τὰ φῶτα αὐτῶν καὶ κατὰ τὰ θυρώµατα αὐτῶν <span style=
  "color:#b00e23">(12)</span> τῶν ἐξεδρῶν τῶν πρὸς νότον καὶ κατὰ τὰ θυρώµατα
  ἀπ’ ἀρχῆς τοῦ περιπάτου ὡς ἐπὶ φῶς διαστήµατος καλάµου καὶ κατ’ ἀνατολὰς τοῦ
  εἰσπορεύεσθαι δι’ αὐτῶν. — <span style="color:#b00e23">(13)</span> καὶ εἶπεν
  πρός µε Αἱ ἐξέδραι αἱ πρὸς βορρᾶν καὶ αἱ ἐξέδραι αἱ πρὸς νότον αἱ οὖσαι κατὰ
  πρόσωπον τῶν διαστηµάτων, αὗταί εἰσιν αἱ ἐξέδραι τοῦ ἁγίου, ἐν αἷς φάγονται
  ἐκεῖ οἱ ἱερεῖς υἱοὶ Σαδδουκ οἱ ἐγγίζοντες πρὸς κύριον τὰ ἅγια τῶν ἁγίων· καὶ
  ἐκεῖ θήσουσιν τὰ ἅγια τῶν ἁγίων καὶ τὴν θυσίαν καὶ τὰ περὶ ἁµαρτίας καὶ τὰ
  περὶ ἀγνοίας, διότι ὁ τόπος ἅγιος. <span style="color:#b00e23">(14)</span>
  οὐκ εἰσελεύσονται ἐκεῖ πάρεξ τῶν ἱερέων· οὐκ ἐξελεύσονται ἐκ τοῦ ἁγίου εἰς
  τὴν αὐλὴν τὴν ἐξωτέραν, ὅπως διὰ παντὸς ἅγιοι ὦσιν οἱ προσάγοντες, καὶ µὴ
  ἅπτωνται τοῦ στολισµοῦ αὐτῶν, ἐν οἷς λειτουργοῦσιν ἐν αὐτοῖς, διότι ἅγιά
  ἐστιν· καὶ ἐνδύσονται ἱµάτια ἕτερα, ὅταν ἅπτωνται τοῦ λαοῦ. — <span style=
  "color:#b00e23">(15)</span> καὶ συνετελέσθη ἡ διαµέτρησις τοῦ οἴκου ἔσωθεν.
  καὶ ἐξήγαγέν µε καθ’ ὁδὸν τῆς πύλης τῆς βλεπούσης πρὸς ἀνατολὰς καὶ
  διεµέτρησεν τὸ ὑπόδειγµα τοῦ οἴκου κυκλόθεν ἐν διατάξει. <span style=
  "color:#b00e23">(16)</span> καὶ ἔστη κατὰ νώτου τῆς πύλης τῆς βλεπούσης κατὰ
  ἀνατολὰς καὶ διεµέτρησεν πεντακοσίους ἐν τῷ καλάµῳ τοῦ µέτρου· <span style=
  "color:#b00e23">(17)</span> καὶ ἐπέστρεψεν πρὸς βορρᾶν καὶ διεµέτρησεν τὸ
  κατὰ πρόσωπον τοῦ βορρᾶ πήχεις πεντακοσίους ἐν τῷ καλάµῳ τοῦ µέτρου·
  <span style="color:#b00e23">(18)</span> καὶ ἐπέστρεψεν πρὸς θάλασσαν καὶ
  διεµέτρησεν τὸ κατὰ πρόσωπον τῆς θαλάσσης πεντακοσίους ἐν τῷ καλάµῳ τοῦ
  µέτρου· <span style="color:#b00e23">(19)</span> καὶ ἐπέστρεψεν πρὸς νότον καὶ
  διεµέτρησεν κατέναντι τοῦ νότου πεντακοσίους ἐν τῷ καλάµῳ τοῦ µέτρου·
  <span style="color:#b00e23">(20)</span> τὰ τέσσαρα µέρη τοῦ αὐτοῦ καλάµου.
  καὶ διέταξεν αὐτὸν καὶ περίβολον αὐτῶν κύκλῳ πεντακοσίων πρὸς ἀνατολὰς καὶ
  πεντακοσίων πηχῶν εὖρος τοῦ διαστέλλειν ἀνὰ µέσον τῶν ἁγίων καὶ ἀνὰ µέσον τοῦ
  προτειχίσµατος τοῦ ἐν διατάξει τοῦ οἴκου.
  <h3 id="ezekiel43">43</h3><span style="color:#b00e23">(1)</span> Καὶ ἤγαγέν
  µε ἐπὶ τὴν πύλην τὴν βλέπουσαν κατὰ ἀνατολὰς καὶ ἐξήγαγέν µε, <span style=
  "color:#b00e23">(2)</span> καὶ ἰδοὺ δόξα θεοῦ Ισραηλ ἤρχετο κατὰ τὴν ὁδὸν τῆς
  πύλης τῆς βλεπούσης πρὸς ἀνατολάς, καὶ φωνὴ τῆς παρεµβολῆς ὡς φωνὴ
  διπλασιαζόντων πολλῶν, καὶ ἡ γῆ ἐξέλαµπεν ὡς φέγγος ἀπὸ τῆς δόξης κυκλόθεν.
  <span style="color:#b00e23">(3)</span> καὶ ἡ ὅρασις, ἣν εἶδον, κατὰ τὴν
  ὅρασιν, ἣν εἶδον ὅτε εἰσεπορευόµην τοῦ χρῖσαι τὴν πόλιν, καὶ ἡ ὅρασις τοῦ
  ἅρµατος, οὗ εἶδον, κατὰ τὴν ὅρασιν, ἣν εἶδον ἐπὶ τοῦ ποταµοῦ τοῦ Χοβαρ· καὶ
  πίπτω ἐπὶ πρόσωπόν µου. <span style="color:#b00e23">(4)</span> καὶ δόξα
  κυρίου εἰσῆλθεν εἰς τὸν οἶκον κατὰ τὴν ὁδὸν τῆς πύλης τῆς βλεπούσης κατὰ
  ἀνατολάς. <span style="color:#b00e23">(5)</span> καὶ ἀνέλαβέν µε πνεῦµα καὶ
  εἰσήγαγέν µε εἰς τὴν αὐλὴν τὴν ἐσωτέραν, καὶ ἰδοὺ πλήρης δόξης κυρίου ὁ
  οἶκος. <span style="color:#b00e23">(6)</span> καὶ ἔστην, καὶ ἰδοὺ φωνὴ ἐκ τοῦ
  οἴκου λαλοῦντος πρός µε, καὶ ὁ ἀνὴρ εἱστήκει ἐχόµενός µου. <span style=
  "color:#b00e23">(7)</span> καὶ εἶπεν πρός µε Ἑώρακας, υἱὲ ἀνθρώπου, τὸν τόπον
  τοῦ θρόνου µου καὶ τὸν τόπον τοῦ ἴχνους τῶν ποδῶν µου, ἐν οἷς κατασκηνώσει τὸ
  ὄνοµά µου ἐν µέσῳ οἴκου Ισραηλ τὸν αἰῶνα· καὶ οὐ βεβηλώσουσιν οὐκέτι οἶκος
  Ισραηλ τὸ ὄνοµα τὸ ἅγιόν µου, αὐτοὶ καὶ οἱ ἡγούµενοι αὐτῶν, ἐν τῇ πορνείᾳ
  αὐτῶν καὶ ἐν τοῖς φόνοις τῶν ἡγουµένων ἐν µέσῳ αὐτῶν, <span style=
  "color:#b00e23">(8)</span> ἐν τῷ τιθέναι αὐτοὺς τὸ πρόθυρόν µου ἐν τοῖς
  προθύροις αὐτῶν καὶ τὰς φλιάς µου ἐχοµένας τῶν φλιῶν αὐτῶν καὶ ἔδωκαν τὸν
  τοῖχόν µου ὡς συνεχόµενον ἐµοῦ καὶ αὐτῶν καὶ ἐβεβήλωσαν τὸ ὄνοµα τὸ ἅγιόν µου
  ἐν ταῖς ἀνοµίαις αὐτῶν, αἷς ἐποίουν· καὶ ἐξέτριψα αὐτοὺς ἐν θυµῷ µου καὶ ἐν
  φόνῳ. <span style="color:#b00e23">(9)</span> καὶ νῦν ἀπωσάσθωσαν τὴν πορνείαν
  αὐτῶν καὶ τοὺς φόνους τῶν ἡγουµένων αὐτῶν ἀπ’ ἐµοῦ, καὶ κατασκηνώσω ἐν µέσῳ
  αὐτῶν τὸν αἰῶνα. <span style="color:#b00e23">(10)</span> καὶ σύ, υἱὲ
  ἀνθρώπου, δεῖξον τῷ οἴκῳ Ισραηλ τὸν οἶκον, καὶ κοπάσουσιν ἀπὸ τῶν ἁµαρτιῶν
  αὐτῶν· καὶ τὴν ὅρασιν αὐτοῦ καὶ τὴν διάταξιν αὐτοῦ, <span style=
  "color:#b00e23">(11)</span> καὶ αὐτοὶ λήµψονται τὴν κόλασιν αὐτῶν περὶ
  πάντων, ὧν ἐποίησαν. καὶ διαγράψεις τὸν οἶκον καὶ τὰς ἐξόδους αὐτοῦ καὶ τὴν
  ὑπόστασιν αὐτοῦ, καὶ πάντα τὰ προστάγµατα αὐτοῦ καὶ πάντα τὰ νόµιµα αὐτοῦ
  γνωριεῖς αὐτοῖς καὶ διαγράψεις ἐναντίον αὐτῶν, καὶ φυλάξονται πάντα τὰ
  δικαιώµατά µου καὶ πάντα τὰ προστάγµατά µου καὶ ποιήσουσιν αὐτά· <span style=
  "color:#b00e23">(12)</span> καὶ τὴν διαγραφὴν τοῦ οἴκου ἐπὶ τῆς κορυφῆς τοῦ
  ὄρους, πάντα τὰ ὅρια αὐτοῦ κυκλόθεν ἅγια ἁγίων. <span style=
  "color:#b00e23">(13)</span> Καὶ ταῦτα τὰ µέτρα τοῦ θυσιαστηρίου ἐν πήχει τοῦ
  πήχεος καὶ παλαιστῆς· κόλπωµα βάθος ἐπὶ πῆχυν καὶ πῆχυς τὸ εὖρος, καὶ γεῖσος
  ἐπὶ τὸ χεῖλος αὐτοῦ κυκλόθεν σπιθαµῆς. καὶ τοῦτο τὸ ὕψος τοῦ θυσιαστηρίου·
  <span style="color:#b00e23">(14)</span> ἐκ βάθους τῆς ἀρχῆς τοῦ κοιλώµατος
  αὐτοῦ πρὸς τὸ ἱλαστήριον τὸ µέγα τὸ ὑποκάτωθεν πηχῶν δύο καὶ τὸ εὖρος πήχεος·
  καὶ ἀπὸ τοῦ ἱλαστηρίου τοῦ µικροῦ ἐπὶ τὸ ἱλαστήριον τὸ µέγα πήχεις τέσσαρες
  καὶ εὖρος πῆχυς· <span style="color:#b00e23">(15)</span> καὶ τὸ αριηλ πηχῶν
  τεσσάρων, καὶ ἀπὸ τοῦ αριηλ καὶ ὑπεράνω τῶν κεράτων πῆχυς. <span style=
  "color:#b00e23">(16)</span> καὶ τὸ αριηλ πηχῶν δώδεκα µήκους ἐπὶ πήχεις
  δώδεκα πλάτους, τετράγωνον ἐπὶ τὰ τέσσαρα µέρη αὐτοῦ· <span style=
  "color:#b00e23">(17)</span> καὶ τὸ ἱλαστήριον πηχῶν δέκα τεσσάρων τὸ µῆκος
  ἐπὶ πήχεις δέκα τέσσαρας τὸ εὖρος ἐπὶ τέσσαρα µέρη αὐτοῦ· καὶ τὸ γεῖσος αὐτῷ
  κυκλόθεν κυκλούµενον αὐτῷ ἥµισυ πήχεος, καὶ τὸ κύκλωµα αὐτοῦ πῆχυς κυκλόθεν·
  καὶ οἱ κλιµακτῆρες αὐτοῦ βλέποντες κατ’ ἀνατολάς. <span style=
  "color:#b00e23">(18)</span> καὶ εἶπεν πρός µε Υἱὲ ἀνθρώπου, τάδε λέγει κύριος
  ὁ θεὸς Ισραηλ Ταῦτα τὰ προστάγµατα τοῦ θυσιαστηρίου ἐν ἡµέρᾳ ποιήσεως αὐτοῦ
  τοῦ ἀναφέρειν ἐπ’ αὐτοῦ ὁλοκαυτώµατα καὶ προσχέειν πρὸς αὐτὸ αἷµα.
  <span style="color:#b00e23">(19)</span> καὶ δώσεις τοῖς ἱερεῦσι τοῖς Λευίταις
  τοῖς ἐκ τοῦ σπέρµατος Σαδδουκ τοῖς ἐγγίζουσι πρός µε, λέγει κύριος ὁ θεός,
  τοῦ λειτουργεῖν µοι, µόσχον ἐκ βοῶν περὶ ἁµαρτίας· <span style=
  "color:#b00e23">(20)</span> καὶ λήµψονται ἐκ τοῦ αἵµατος αὐτοῦ καὶ
  ἐπιθήσουσιν ἐπὶ τὰ τέσσαρα κέρατα τοῦ θυσιαστηρίου καὶ ἐπὶ τὰς τέσσαρας
  γωνίας τοῦ ἱλαστηρίου καὶ ἐπὶ τὴν βάσιν κύκλῳ καὶ ἐξιλάσονται αὐτό·
  <span style="color:#b00e23">(21)</span> καὶ λήµψονται τὸν µόσχον τὸν περὶ
  ἁµαρτίας, καὶ κατακαυθήσεται ἐν τῷ ἀποκεχωρισµένῳ τοῦ οἴκου ἔξωθεν τῶν ἁγίων.
  <span style="color:#b00e23">(22)</span> καὶ τῇ ἡµέρᾳ τῇ δευτέρᾳ λήµψονται
  ἐρίφους δύο αἰγῶν ἀµώµους ὑπὲρ ἁµαρτίας καὶ ἐξιλάσονται τὸ θυσιαστήριον
  καθότι ἐξιλάσαντο ἐν τῷ µόσχῳ· <span style="color:#b00e23">(23)</span> καὶ
  µετὰ τὸ συντελέσαι σε τὸν ἐξιλασµὸν προσοίσουσι µόσχον ἐκ βοῶν ἄµωµον καὶ
  κριὸν ἐκ προβάτων ἄµωµον, <span style="color:#b00e23">(24)</span> καὶ
  προσοίσετε ἐναντίον κυρίου, καὶ ἐπιρρίψουσιν οἱ ἱερεῖς ἐπ’ αὐτὰ ἅλα καὶ
  ἀνοίσουσιν αὐτὰ ὁλοκαυτώµατα τῷ κυρίῳ. <span style=
  "color:#b00e23">(25)</span> ἑπτὰ ἡµέρας ποιήσεις ἔριφον ὑπὲρ ἁµαρτίας καθ’
  ἡµέραν καὶ µόσχον ἐκ βοῶν καὶ κριὸν ἐκ προβάτων, ἄµωµα ποιήσουσιν
  <span style="color:#b00e23">(26)</span> ἑπτὰ ἡµέρας· καὶ ἐξιλάσονται τὸ
  θυσιαστήριον καὶ καθαριοῦσιν αὐτὸ καὶ πλήσουσιν χεῖρας αὐτῶν. <span style=
  "color:#b00e23">(27)</span> καὶ ἔσται ἀπὸ τῆς ἡµέρας τῆς ὀγδόης καὶ ἐπέκεινα
  ποιήσουσιν οἱ ἱερεῖς ἐπὶ τὸ θυσιαστήριον τὰ ὁλοκαυτώµατα ὑµῶν καὶ τὰ τοῦ
  σωτηρίου ὑµῶν. καὶ προσδέξοµαι ὑµᾶς, λέγει κύριος.
  <h3 id="ezekiel44">44</h3><span style="color:#b00e23">(1)</span> Καὶ
  ἐπέστρεψέν µε κατὰ τὴν ὁδὸν τῆς πύλης τῶν ἁγίων τῆς ἐξωτέρας τῆς βλεπούσης
  κατ’ ἀνατολάς, καὶ αὕτη ἦν κεκλεισµένη. <span style=
  "color:#b00e23">(2)</span> καὶ εἶπεν κύριος πρός µε Ἡ πύλη αὕτη κεκλεισµένη
  ἔσται, οὐκ ἀνοιχθήσεται, καὶ οὐδεὶς µὴ διέλθῃ δι’ αὐτῆς, ὅτι κύριος ὁ θεὸς
  τοῦ Ισραηλ εἰσελεύσεται δι’ αὐτῆς, καὶ ἔσται κεκλεισµένη· <span style=
  "color:#b00e23">(3)</span> διότι ὁ ἡγούµενος, οὗτος καθήσεται ἐν αὐτῇ τοῦ
  φαγεῖν ἄρτον ἐναντίον κυρίου· κατὰ τὴν ὁδὸν αιλαµ τῆς πύλης εἰσελεύσεται καὶ
  κατὰ τὴν ὁδὸν αὐτοῦ ἐξελεύσεται. — <span style="color:#b00e23">(4)</span> καὶ
  εἰσήγαγέν µε κατὰ τὴν ὁδὸν τῆς πύλης τῆς πρὸς βορρᾶν κατέναντι τοῦ οἴκου, καὶ
  εἶδον καὶ ἰδοὺ πλήρης δόξης ὁ οἶκος κυρίου, καὶ πίπτω ἐπὶ πρόσωπόν µου.
  <span style="color:#b00e23">(5)</span> καὶ εἶπεν κύριος πρός µε Υἱὲ ἀνθρώπου,
  τάξον εἰς τὴν καρδίαν σου καὶ ἰδὲ τοῖς ὀφθαλµοῖς σου καὶ τοῖς ὠσίν σου ἄκουε
  πάντα, ὅσα ἐγὼ λαλῶ µετὰ σοῦ, κατὰ πάντα τὰ προστάγµατα οἴκου κυρίου καὶ κατὰ
  πάντα τὰ νόµιµα αὐτοῦ· καὶ τάξεις τὴν καρδίαν σου εἰς τὴν εἴσοδον τοῦ οἴκου
  κατὰ πάσας τὰς ἐξόδους αὐτοῦ ἐν πᾶσι τοῖς ἁγίοις. <span style=
  "color:#b00e23">(6)</span> καὶ ἐρεῖς πρὸς τὸν οἶκον τὸν παραπικραίνοντα, πρὸς
  τὸν οἶκον τοῦ Ισραηλ Τάδε λέγει κύριος ὁ θεός Ἱκανούσθω ὑµῖν ἀπὸ πασῶν τῶν
  ἀνοµιῶν ὑµῶν, οἶκος Ισραηλ, <span style="color:#b00e23">(7)</span> τοῦ
  εἰσαγαγεῖν ὑµᾶς υἱοὺς ἀλλογενεῖς ἀπεριτµήτους καρδίᾳ καὶ ἀπεριτµήτους σαρκὶ
  τοῦ γίνεσθαι ἐν τοῖς ἁγίοις µου, καὶ ἐβεβήλουν αὐτὰ ἐν τῷ προσφέρειν ὑµᾶς
  ἄρτους, στέαρ καὶ αἷµα, καὶ παρεβαίνετε τὴν διαθήκην µου ἐν πάσαις ταῖς
  ἀνοµίαις ὑµῶν <span style="color:#b00e23">(8)</span> καὶ διετάξατε τοῦ
  φυλάσσειν φυλακὰς ἐν τοῖς ἁγίοις µου. <span style="color:#b00e23">(9)</span>
  διὰ τοῦτο τάδε λέγει κύριος ὁ θεός Πᾶς υἱὸς ἀλλογενὴς ἀπερίτµητος καρδίᾳ καὶ
  ἀπερίτµητος σαρκὶ οὐκ εἰσελεύσεται εἰς τὰ ἅγιά µου ἐν πᾶσιν υἱοῖς ἀλλογενῶν
  τῶν ὄντων ἐν µέσῳ οἴκου Ισραηλ, <span style="color:#b00e23">(10)</span> ἀλλ’
  ἢ οἱ Λευῖται, οἵτινες ἀφήλαντο ἀπ’ ἐµοῦ ἐν τῷ πλανᾶσθαι τὸν Ισραηλ ἀπ’ ἐµοῦ
  κατόπισθεν τῶν ἐνθυµηµάτων αὐτῶν, καὶ λήµψονται ἀδικίαν αὐτῶν <span style=
  "color:#b00e23">(11)</span> καὶ ἔσονται ἐν τοῖς ἁγίοις µου λειτουργοῦντες
  θυρωροὶ ἐπὶ τῶν πυλῶν τοῦ οἴκου καὶ λειτουργοῦντες τῷ οἴκῳ· οὗτοι σφάξουσιν
  τὰ ὁλοκαυτώµατα καὶ τὰς θυσίας τῷ λαῷ, καὶ οὗτοι στήσονται ἐναντίον τοῦ λαοῦ
  τοῦ λειτουργεῖν αὐτοῖς. <span style="color:#b00e23">(12)</span> ἀνθ’ ὧν
  ἐλειτούργουν αὐτοῖς πρὸ προσώπου τῶν εἰδώλων αὐτῶν καὶ ἐγένετο τῷ οἴκῳ Ισραηλ
  εἰς κόλασιν ἀδικίας, ἕνεκα τούτου ἦρα τὴν χεῖρά µου ἐπ’ αὐτούς, λέγει κύριος
  ὁ θεός, <span style="color:#b00e23">(13)</span> καὶ οὐκ ἐγγιοῦσι πρός µε τοῦ
  ἱερατεύειν µοι οὐδὲ τοῦ προσάγειν πρὸς τὰ ἅγια υἱῶν τοῦ Ισραηλ οὐδὲ πρὸς τὰ
  ἅγια τῶν ἁγίων µου καὶ λήµψονται ἀτιµίαν αὐτῶν ἐν τῇ πλανήσει, ᾗ ἐπλανήθησαν.
  <span style="color:#b00e23">(14)</span> καὶ κατατάξουσιν αὐτοὺς φυλάσσειν
  φυλακὰς τοῦ οἴκου εἰς πάντα τὰ ἔργα αὐτοῦ καὶ εἰς πάντα, ὅσα ἂν ποιήσωσιν. —
  <span style="color:#b00e23">(15)</span> οἱ ἱερεῖς οἱ Λευῖται οἱ υἱοὶ τοῦ
  Σαδδουκ, οἵτινες ἐφυλάξαντο τὰς φυλακὰς τῶν ἁγίων µου ἐν τῷ πλανᾶσθαι οἶκον
  Ισραηλ ἀπ’ ἐµοῦ, οὗτοι προσάξουσιν πρός µε τοῦ λειτουργεῖν µοι καὶ στήσονται
  πρὸ προσώπου µου τοῦ προσφέρειν µοι θυσίαν, στέαρ καὶ αἷµα, λέγει κύριος ὁ
  θεός. <span style="color:#b00e23">(16)</span> οὗτοι εἰσελεύσονται εἰς τὰ ἅγιά
  µου, καὶ οὗτοι προσελεύσονται πρὸς τὴν τράπεζάν µου τοῦ λειτουργεῖν µοι καὶ
  φυλάξουσιν τὰς φυλακάς µου. <span style="color:#b00e23">(17)</span> καὶ ἔσται
  ἐν τῷ εἰσπορεύεσθαι αὐτοὺς τὰς πύλας τῆς αὐλῆς τῆς ἐσωτέρας στολὰς λινᾶς
  ἐνδύσονται καὶ οὐκ ἐνδύσονται ἐρεᾶ ἐν τῷ λειτουργεῖν αὐτοὺς ἀπὸ τῆς πύλης τῆς
  ἐσωτέρας αὐλῆς· <span style="color:#b00e23">(18)</span> καὶ κιδάρεις λινᾶς
  ἕξουσιν ἐπὶ ταῖς κεφαλαῖς αὐτῶν καὶ περισκελῆ λινᾶ ἕξουσιν ἐπὶ τὰς ὀσφύας
  αὐτῶν καὶ οὐ περιζώσονται βίᾳ. <span style="color:#b00e23">(19)</span> καὶ ἐν
  τῷ ἐκπορεύεσθαι αὐτοὺς εἰς τὴν αὐλὴν τὴν ἐξωτέραν πρὸς τὸν λαὸν ἐκδύσονται
  τὰς στολὰς αὐτῶν, ἐν αἷς αὐτοὶ λειτουργοῦσιν ἐν αὐταῖς, καὶ θήσουσιν αὐτὰς ἐν
  ταῖς ἐξέδραις τῶν ἁγίων καὶ ἐνδύσονται στολὰς ἑτέρας καὶ οὐ µὴ ἁγιάσωσιν τὸν
  λαὸν ἐν ταῖς στολαῖς αὐτῶν. <span style="color:#b00e23">(20)</span> καὶ τὰς
  κεφαλὰς αὐτῶν οὐ ξυρήσονται καὶ τὰς κόµας αὐτῶν οὐ ψιλώσουσιν, καλύπτοντες
  καλύψουσιν τὰς κεφαλὰς αὐτῶν. <span style="color:#b00e23">(21)</span> καὶ
  οἶνον οὐ µὴ πίωσιν πᾶς ἱερεὺς ἐν τῷ εἰσπορεύεσθαι αὐτοὺς εἰς τὴν αὐλὴν τὴν
  ἐσωτέραν. <span style="color:#b00e23">(22)</span> καὶ χήραν καὶ ἐκβεβληµένην
  οὐ λήµψονται ἑαυτοῖς εἰς γυναῖκα, ἀλλ’ ἢ παρθένον ἐκ τοῦ σπέρµατος Ισραηλ·
  καὶ χήρα ἐὰν γένηται ἐξ ἱερέως, λήµψονται. <span style=
  "color:#b00e23">(23)</span> καὶ τὸν λαόν µου διδάξουσιν ἀνὰ µέσον ἁγίου καὶ
  βεβήλου καὶ ἀνὰ µέσον ἀκαθάρτου καὶ καθαροῦ γνωριοῦσιν αὐτοῖς. <span style=
  "color:#b00e23">(24)</span> καὶ ἐπὶ κρίσιν αἵµατος οὗτοι ἐπιστήσονται τοῦ
  διακρίνειν· τὰ δικαιώµατά µου δικαιώσουσιν καὶ τὰ κρίµατά µου κρινοῦσιν καὶ
  τὰ νόµιµά µου καὶ τὰ προστάγµατά µου ἐν πάσαις ταῖς ἑορταῖς µου φυλάξονται
  καὶ τὰ σάββατά µου ἁγιάσουσιν. <span style="color:#b00e23">(25)</span> καὶ
  ἐπὶ ψυχὴν ἀνθρώπου οὐκ εἰσελεύσονται τοῦ µιανθῆναι, ἀλλ’ ἢ ἐπὶ πατρὶ καὶ ἐπὶ
  µητρὶ καὶ ἐπὶ υἱῷ καὶ ἐπὶ θυγατρὶ καὶ ἐπὶ ἀδελφῷ καὶ ἐπὶ ἀδελφῇ αὐτοῦ, ἣ οὐ
  γέγονεν ἀνδρί, µιανθήσεται. <span style="color:#b00e23">(26)</span> καὶ µετὰ
  τὸ καθαρισθῆναι αὐτὸν ἑπτὰ ἡµέρας ἐξαριθµήσει αὐτῷ· <span style=
  "color:#b00e23">(27)</span> καὶ ᾗ ἂν ἡµέρᾳ εἰσπορεύωνται εἰς τὴν αὐλὴν τὴν
  ἐσωτέραν τοῦ λειτουργεῖν ἐν τῷ ἁγίῳ, προσοίσουσιν ἱλασµόν, λέγει κύριος ὁ
  θεός. <span style="color:#b00e23">(28)</span> καὶ ἔσται αὐτοῖς εἰς
  κληρονοµίαν· ἐγὼ κληρονοµία αὐτοῖς, καὶ κατάσχεσις αὐτοῖς οὐ δοθήσεται ἐν
  τοῖς υἱοῖς Ισραηλ, ὅτι ἐγὼ κατάσχεσις αὐτῶν. <span style=
  "color:#b00e23">(29)</span> καὶ τὰς θυσίας καὶ τὰ ὑπὲρ ἁµαρτίας καὶ τὰ ὑπὲρ
  ἀγνοίας οὗτοι φάγονται, καὶ πᾶν ἀφόρισµα ἐν τῷ Ισραηλ αὐτοῖς ἔσται·
  <span style="color:#b00e23">(30)</span> ἀπαρχαὶ πάντων καὶ τὰ πρωτότοκα
  πάντων καὶ τὰ ἀφαιρέµατα πάντα ἐκ πάντων τῶν ἀπαρχῶν ὑµῶν τοῖς ἱερεῦσιν
  ἔσται· καὶ τὰ πρωτογενήµατα ὑµῶν δώσετε τῷ ἱερεῖ τοῦ θεῖναι εὐλογίας ὑµῶν ἐπὶ
  τοὺς οἴκους ὑµῶν. <span style="color:#b00e23">(31)</span> καὶ πᾶν θνησιµαῖον
  καὶ θηριάλωτον ἐκ τῶν πετεινῶν καὶ ἐκ τῶν κτηνῶν οὐ φάγονται οἱ ἱερεῖς.
  <h3 id="ezekiel45">45</h3><span style="color:#b00e23">(1)</span> Καὶ ἐν τῷ
  καταµετρεῖσθαι ὑµᾶς τὴν γῆν ἐν κληρονοµίᾳ ἀφοριεῖτε ἀπαρχὴν τῷ κυρίῳ ἅγιον
  ἀπὸ τῆς γῆς, πέντε καὶ εἴκοσι χιλιάδας µῆκος καὶ εὖρος εἴκοσι χιλιάδας· ἅγιον
  ἔσται ἐν πᾶσι τοῖς ὁρίοις αὐτοῦ κυκλόθεν. <span style=
  "color:#b00e23">(2)</span> καὶ ἔσται ἐκ τούτου εἰς ἁγίασµα πεντακόσιοι ἐπὶ
  πεντακοσίους τετράγωνον κυκλόθεν, καὶ πήχεις πεντήκοντα διάστηµα αὐτῷ
  κυκλόθεν. <span style="color:#b00e23">(3)</span> καὶ ἐκ ταύτης τῆς
  διαµετρήσεως διαµετρήσεις µῆκος πέντε καὶ εἴκοσι χιλιάδας καὶ εὖρος δέκα
  χιλιάδας, καὶ ἐν αὐτῇ ἔσται τὸ ἁγίασµα, ἅγια τῶν ἁγίων· <span style=
  "color:#b00e23">(4)</span> ἀπὸ τῆς γῆς ἔσται τοῖς ἱερεῦσιν τοῖς λειτουργοῦσιν
  ἐν τῷ ἁγίῳ καὶ ἔσται τοῖς ἐγγίζουσι λειτουργεῖν τῷ κυρίῳ, καὶ ἔσται αὐτοῖς
  τόπος εἰς οἴκους ἀφωρισµένους τῷ ἁγιασµῷ αὐτῶν. <span style=
  "color:#b00e23">(5)</span> εἴκοσι καὶ πέντε χιλιάδες µῆκος καὶ εὖρος δέκα
  χιλιάδες ἔσται τοῖς Λευίταις τοῖς λειτουργοῦσιν τῷ οἴκῳ, αὐτοῖς εἰς
  κατάσχεσιν, πόλεις τοῦ κατοικεῖν. <span style="color:#b00e23">(6)</span> καὶ
  τὴν κατάσχεσιν τῆς πόλεως δώσεις πέντε χιλιάδας εὖρος καὶ µῆκος πέντε καὶ
  εἴκοσι χιλιάδας· ὃν τρόπον ἡ ἀπαρχὴ τῶν ἁγίων παντὶ οἴκῳ Ισραηλ ἔσονται.
  <span style="color:#b00e23">(7)</span> καὶ τῷ ἡγουµένῳ ἐκ τούτου καὶ ἀπὸ
  τούτου εἰς τὰς ἀπαρχὰς τῶν ἁγίων εἰς κατάσχεσιν τῆς πόλεως κατὰ πρόσωπον τῶν
  ἀπαρχῶν τῶν ἁγίων καὶ κατὰ πρόσωπον τῆς κατασχέσεως τῆς πόλεως τὰ πρὸς
  θάλασσαν καὶ ἀπὸ τῶν πρὸς θάλασσαν πρὸς ἀνατολάς, καὶ τὸ µῆκος ὡς µία τῶν
  µερίδων ἀπὸ τῶν ὁρίων τῶν πρὸς θάλασσαν καὶ τὸ µῆκος ἐπὶ τὰ ὅρια τὰ πρὸς
  ἀνατολὰς τῆς γῆς· <span style="color:#b00e23">(8)</span> καὶ ἔσται αὐτῷ εἰς
  κατάσχεσιν ἐν τῷ Ισραηλ, καὶ οὐ καταδυναστεύσουσιν οὐκέτι οἱ ἀφηγούµενοι τοῦ
  Ισραηλ τὸν λαόν µου, καὶ τὴν γῆν κατακληρονοµήσουσιν οἶκος Ισραηλ κατὰ φυλὰς
  αὐτῶν. — <span style="color:#b00e23">(9)</span> τάδε λέγει κύριος θεός
  Ἱκανούσθω ὑµῖν, οἱ ἀφηγούµενοι τοῦ Ισραηλ· ἀδικίαν καὶ ταλαιπωρίαν ἀφέλεσθε
  καὶ κρίµα καὶ δικαιοσύνην ποιήσατε, ἐξάρατε καταδυναστείαν ἀπὸ τοῦ λαοῦ µου,
  λέγει κύριος θεός. <span style="color:#b00e23">(10)</span> ζυγὸς δίκαιος καὶ
  µέτρον δίκαιον καὶ χοῖνιξ δικαία ἔστω ὑµῖν. <span style=
  "color:#b00e23">(11)</span> τὸ µέτρον καὶ ἡ χοῖνιξ ὁµοίως µία ἔσται τοῦ
  λαµβάνειν· τὸ δέκατον τοῦ γοµορ ἡ χοῖνιξ, καὶ τὸ δέκατον τοῦ γοµορ τὸ µέτρον,
  πρὸς τὸ γοµορ ἔσται ἴσον. <span style="color:#b00e23">(12)</span> καὶ τὸ
  στάθµιον εἴκοσι ὀβολοί· οἱ πέντε σίκλοι πέντε, καὶ οἱ δέκα σίκλοι δέκα, καὶ
  πεντήκοντα σίκλοι ἡ µνᾶ ἔσται ὑµῖν. <span style="color:#b00e23">(13)</span>
  Καὶ αὕτη ἡ ἀπαρχή, ἣν ἀφοριεῖτε· ἕκτον τοῦ µέτρου ἀπὸ τοῦ γοµορ τοῦ πυροῦ καὶ
  τὸ ἕκτον τοῦ οιφι ἀπὸ τοῦ κόρου τῶν κριθῶν. <span style=
  "color:#b00e23">(14)</span> καὶ τὸ πρόσταγµα τοῦ ἐλαίου· κοτύλην ἐλαίου ἀπὸ
  δέκα κοτυλῶν, ὅτι αἱ δέκα κοτύλαι εἰσὶν γοµορ. <span style=
  "color:#b00e23">(15)</span> καὶ πρόβατον ἀπὸ τῶν δέκα προβάτων ἀφαίρεµα ἐκ
  πασῶν τῶν πατριῶν τοῦ Ισραηλ εἰς θυσίας καὶ εἰς ὁλοκαυτώµατα καὶ εἰς σωτηρίου
  τοῦ ἐξιλάσκεσθαι περὶ ὑµῶν, λέγει κύριος θεός. <span style=
  "color:#b00e23">(16)</span> καὶ πᾶς ὁ λαὸς δώσει τὴν ἀπαρχὴν ταύτην τῷ
  ἀφηγουµένῳ τοῦ Ισραηλ. <span style="color:#b00e23">(17)</span> καὶ διὰ τοῦ
  ἀφηγουµένου ἔσται τὰ ὁλοκαυτώµατα καὶ αἱ θυσίαι καὶ αἱ σπονδαὶ ἔσονται ἐν
  ταῖς ἑορταῖς καὶ ἐν ταῖς νουµηνίαις καὶ ἐν τοῖς σαββάτοις καὶ ἐν πάσαις ταῖς
  ἑορταῖς οἴκου Ισραηλ· αὐτὸς ποιήσει τὰ ὑπὲρ ἁµαρτίας καὶ τὴν θυσίαν καὶ τὰ
  ὁλοκαυτώµατα καὶ τὰ τοῦ σωτηρίου τοῦ ἐξιλάσκεσθαι ὑπὲρ τοῦ οἴκου Ισραηλ.
  <span style="color:#b00e23">(18)</span> Τάδε λέγει κύριος θεός Ἐν τῷ πρώτῳ
  µηνὶ µιᾷ τοῦ µηνὸς λήµψεσθε µόσχον ἐκ βοῶν ἄµωµον τοῦ ἐξιλάσασθαι τὸ ἅγιον.
  <span style="color:#b00e23">(19)</span> καὶ λήµψεται ὁ ἱερεὺς ἀπὸ τοῦ αἵµατος
  τοῦ ἐξιλασµοῦ καὶ δώσει ἐπὶ τὰς φλιὰς τοῦ οἴκου καὶ ἐπὶ τὰς τέσσαρας γωνίας
  τοῦ ἱεροῦ καὶ ἐπὶ τὸ θυσιαστήριον καὶ ἐπὶ τὰς φλιὰς τῆς πύλης τῆς αὐλῆς τῆς
  ἐσωτέρας. <span style="color:#b00e23">(20)</span> καὶ οὕτως ποιήσεις ἐν τῷ
  ἑβδόµῳ µηνὶ µιᾷ τοῦ µηνὸς λήµψῃ παρ’ ἑκάστου ἀπόµοιραν καὶ ἐξιλάσεσθε τὸν
  οἶκον. <span style="color:#b00e23">(21)</span> καὶ ἐν τῷ πρώτῳ µηνὶ
  τεσσαρεσκαιδεκάτῃ τοῦ µηνὸς ἔσται ὑµῖν τὸ πασχα ἑορτή· ἑπτὰ ἡµέρας ἄζυµα
  ἔδεσθε. <span style="color:#b00e23">(22)</span> καὶ ποιήσει ὁ ἀφηγούµενος ἐν
  ἐκείνῃ τῇ ἡµέρᾳ ὑπὲρ αὑτοῦ καὶ τοῦ οἴκου καὶ ὑπὲρ παντὸς τοῦ λαοῦ τῆς γῆς
  µόσχον ὑπὲρ ἁµαρτίας. <span style="color:#b00e23">(23)</span> καὶ τὰς ἑπτὰ
  ἡµέρας τῆς ἑορτῆς ποιήσει ὁλοκαυτώµατα τῷ κυρίῳ, ἑπτὰ µόσχους καὶ ἑπτὰ κριοὺς
  ἀµώµους καθ’ ἡµέραν τὰς ἑπτὰ ἡµέρας καὶ ὑπὲρ ἁµαρτίας ἔριφον αἰγῶν καθ’
  ἡµέραν. <span style="color:#b00e23">(24)</span> καὶ θυσίαν πέµµα τῷ µόσχῳ καὶ
  πέµµα τῷ κριῷ ποιήσεις καὶ ἐλαίου τὸ ιν τῷ πέµµατι. <span style=
  "color:#b00e23">(25)</span> καὶ ἐν τῷ ἑβδόµῳ µηνὶ πεντεκαιδεκάτῃ τοῦ µηνὸς ἐν
  τῇ ἑορτῇ ποιήσεις κατὰ τὰ αὐτὰ ἑπτὰ ἡµέρας, καθὼς τὰ ὑπὲρ τῆς ἁµαρτίας καὶ
  καθὼς τὰ ὁλοκαυτώµατα καὶ καθὼς τὸ µαναα καὶ καθὼς τὸ ἔλαιον.
  <h3 id="ezekiel46">46</h3><span style="color:#b00e23">(1)</span> Τάδε λέγει
  κύριος θεός Πύλη ἡ ἐν τῇ αὐλῇ τῇ ἐσωτέρᾳ ἡ βλέπουσα πρὸς ἀνατολὰς ἔσται
  κεκλεισµένη ἓξ ἡµέρας τὰς ἐνεργούς, ἐν δὲ τῇ ἡµέρᾳ τῶν σαββάτων ἀνοιχθήσεται
  καὶ ἐν τῇ ἡµέρᾳ τῆς νουµηνίας ἀνοιχθήσεται. <span style=
  "color:#b00e23">(2)</span> καὶ εἰσελεύσεται ὁ ἀφηγούµενος κατὰ τὴν ὁδὸν τοῦ
  αιλαµ τῆς πύλης τῆς ἔξωθεν καὶ στήσεται ἐπὶ τὰ πρόθυρα τῆς πύλης, καὶ
  ποιήσουσιν οἱ ἱερεῖς τὰ ὁλοκαυτώµατα αὐτοῦ καὶ τὰ τοῦ σωτηρίου αὐτοῦ· καὶ
  προσκυνήσει ἐπὶ τοῦ προθύρου τῆς πύλης καὶ ἐξελεύσεται, καὶ ἡ πύλη οὐ µὴ
  κλεισθῇ ἕως ἑσπέρας. <span style="color:#b00e23">(3)</span> καὶ προσκυνήσει ὁ
  λαὸς τῆς γῆς κατὰ τὰ πρόθυρα τῆς πύλης ἐκείνης ἐν τοῖς σαββάτοις καὶ ἐν ταῖς
  νουµηνίαις ἐναντίον κυρίου. <span style="color:#b00e23">(4)</span> καὶ τὰ
  ὁλοκαυτώµατα προσοίσει ὁ ἀφηγούµενος τῷ κυρίῳ· ἐν τῇ ἡµέρᾳ τῶν σαββάτων ἓξ
  ἀµνοὺς ἀµώµους καὶ κριὸν ἄµωµον <span style="color:#b00e23">(5)</span> καὶ
  µαναα πέµµα τῷ κριῷ καὶ τοῖς ἀµνοῖς θυσίαν δόµα χειρὸς αὐτοῦ καὶ ἐλαίου τὸ ιν
  τῷ πέµµατι· <span style="color:#b00e23">(6)</span> καὶ ἐν τῇ ἡµέρᾳ τῆς
  νουµηνίας µόσχον ἄµωµον καὶ ἓξ ἀµνούς, καὶ κριὸς ἄµωµος ἔσται, <span style=
  "color:#b00e23">(7)</span> καὶ πέµµα τῷ κριῷ καὶ πέµµα τῷ µόσχῳ ἔσται µαναα,
  καὶ τοῖς ἀµνοῖς καθὼς ἐὰν ἐκποιῇ ἡ χεὶρ αὐτοῦ, καὶ ἐλαίου τὸ ιν τῷ πέµµατι.
  <span style="color:#b00e23">(8)</span> καὶ ἐν τῷ εἰσπορεύεσθαι τὸν
  ἀφηγούµενον κατὰ τὴν ὁδὸν τοῦ αιλαµ τῆς πύλης εἰσελεύσεται καὶ κατὰ τὴν ὁδὸν
  τῆς πύλης ἐξελεύσεται. <span style="color:#b00e23">(9)</span> καὶ ὅταν
  εἰσπορεύηται ὁ λαὸς τῆς γῆς ἐναντίον κυρίου ἐν ταῖς ἑορταῖς, ὁ εἰσπορευόµενος
  κατὰ τὴν ὁδὸν τῆς πύλης τῆς πρὸς βορρᾶν προσκυνεῖν ἐξελεύσεται κατὰ τὴν ὁδὸν
  τῆς πύλης τῆς πρὸς νότον, καὶ ὁ εἰσπορευόµενος κατὰ τὴν ὁδὸν τῆς πύλης τῆς
  πρὸς νότον ἐξελεύσεται κατὰ τὴν ὁδὸν τῆς πύλης τῆς πρὸς βορρᾶν· οὐκ
  ἀναστρέψει κατὰ τὴν πύλην, ἣν εἰσελήλυθεν, ἀλλ’ ἢ κατ’ εὐθὺ αὐτῆς
  ἐξελεύσεται. <span style="color:#b00e23">(10)</span> καὶ ὁ ἀφηγούµενος ἐν
  µέσῳ αὐτῶν ἐν τῷ εἰσπορεύεσθαι αὐτοὺς εἰσελεύσεται µετ’ αὐτῶν καὶ ἐν τῷ
  ἐκπορεύεσθαι αὐτοὺς ἐξελεύσεται. <span style="color:#b00e23">(11)</span> καὶ
  ἐν ταῖς ἑορταῖς καὶ ἐν ταῖς πανηγύρεσιν ἔσται τὸ µαναα πέµµα τῷ µόσχῳ καὶ
  πέµµα τῷ κριῷ καὶ τοῖς ἀµνοῖς καθὼς ἂν ἐκποιῇ ἡ χεὶρ αὐτοῦ καὶ ἐλαίου τὸ ιν
  τῷ πέµµατι. <span style="color:#b00e23">(12)</span> ἐὰν δὲ ποιήσῃ ὁ
  ἀφηγούµενος ὁµολογίαν ὁλοκαύτωµα σωτηρίου τῷ κυρίῳ, καὶ ἀνοίξει ἑαυτῷ τὴν
  πύλην τὴν βλέπουσαν κατ’ ἀνατολὰς καὶ ποιήσει τὸ ὁλοκαύτωµα αὐτοῦ καὶ τὰ τοῦ
  σωτηρίου αὐτοῦ, ὃν τρόπον ποιεῖ ἐν τῇ ἡµέρᾳ τῶν σαββάτων, καὶ ἐξελεύσεται καὶ
  κλείσει τὰς θύρας µετὰ τὸ ἐξελθεῖν αὐτόν. <span style=
  "color:#b00e23">(13)</span> καὶ ἀµνὸν ἐνιαύσιον ἄµωµον ποιήσει εἰς ὁλοκαύτωµα
  καθ’ ἡµέραν τῷ κυρίῳ, πρωὶ ποιήσει αὐτόν· <span style=
  "color:#b00e23">(14)</span> καὶ µαναα ποιήσει ἐπ’ αὐτῷ τὸ πρωὶ ἕκτον τοῦ
  µέτρου καὶ ἐλαίου τὸ τρίτον τοῦ ιν τοῦ ἀναµεῖξαι τὴν σεµίδαλιν µαναα τῷ
  κυρίῳ, πρόσταγµα διὰ παντός. <span style="color:#b00e23">(15)</span> ποιήσετε
  τὸν ἀµνὸν καὶ τὸ µαναα καὶ τὸ ἔλαιον ποιήσετε τὸ πρωὶ ὁλοκαύτωµα διὰ παντός.
  <span style="color:#b00e23">(16)</span> Τάδε λέγει κύριος θεός Ἐὰν δῷ ὁ
  ἀφηγούµενος δόµα ἑνὶ ἐκ τῶν υἱῶν αὐτοῦ ἐκ τῆς κληρονοµίας αὐτοῦ, τοῦτο τοῖς
  υἱοῖς αὐτοῦ ἔσται κατάσχεσις ἐν κληρονοµίᾳ. <span style=
  "color:#b00e23">(17)</span> ἐὰν δὲ δῷ δόµα ἑνὶ τῶν παίδων αὐτοῦ, καὶ ἔσται
  αὐτῷ ἕως τοῦ ἔτους τῆς ἀφέσεως, καὶ ἀποδώσει τῷ ἀφηγουµένῳ· πλὴν τῆς
  κληρονοµίας τῶν υἱῶν αὐτοῦ, αὐτοῖς ἔσται. <span style=
  "color:#b00e23">(18)</span> καὶ οὐ µὴ λάβῃ ὁ ἀφηγούµενος ἐκ τῆς κληρονοµίας
  τοῦ λαοῦ καταδυναστεῦσαι αὐτούς· ἐκ τῆς κατασχέσεως αὐτοῦ κατακληρονοµήσει
  τοῖς υἱοῖς αὐτοῦ, ὅπως µὴ διασκορπίζηται ὁ λαός µου ἕκαστος ἐκ τῆς
  κατασχέσεως αὐτοῦ. <span style="color:#b00e23">(19)</span> Καὶ εἰσήγαγέν µε
  εἰς τὴν εἴσοδον τῆς κατὰ νώτου τῆς πύλης εἰς τὴν ἐξέδραν τῶν ἁγίων τῶν ἱερέων
  τὴν βλέπουσαν πρὸς βορρᾶν, καὶ ἰδοὺ τόπος ἐκεῖ κεχωρισµένος. <span style=
  "color:#b00e23">(20)</span> καὶ εἶπεν πρός µε Οὗτος ὁ τόπος ἐστίν, οὗ
  ἑψήσουσιν ἐκεῖ οἱ ἱερεῖς τὰ ὑπὲρ ἀγνοίας καὶ τὰ ὑπὲρ ἁµαρτίας καὶ ἐκεῖ
  πέψουσι τὸ µαναα τὸ παράπαν τοῦ µὴ ἐκφέρειν εἰς τὴν αὐλὴν τὴν ἐξωτέραν τοῦ
  ἁγιάζειν τὸν λαόν. <span style="color:#b00e23">(21)</span> καὶ ἐξήγαγέν µε
  εἰς τὴν αὐλὴν τὴν ἐξωτέραν καὶ περιήγαγέν µε ἐπὶ τὰ τέσσαρα µέρη τῆς αὐλῆς,
  καὶ ἰδοὺ αὐλὴ κατὰ τὸ κλίτος τῆς αὐλῆς αὐλὴ κατὰ τὸ κλίτος τῆς αὐλῆς·
  <span style="color:#b00e23">(22)</span> ἐπὶ τὰ τέσσαρα κλίτη τῆς αὐλῆς αὐλὴ
  µικρά, µῆκος πηχῶν τεσσαράκοντα καὶ εὖρος πηχῶν τριάκοντα, µέτρον ἓν ταῖς
  τέσσαρσιν. <span style="color:#b00e23">(23)</span> καὶ ἐξέδραι κύκλῳ ἐν
  αὐταῖς, κύκλῳ ταῖς τέσσαρσιν, καὶ µαγειρεῖα γεγονότα ὑποκάτω τῶν ἐξεδρῶν
  κύκλῳ· <span style="color:#b00e23">(24)</span> καὶ εἶπεν πρός µε Οὗτοι οἱ
  οἶκοι τῶν µαγειρείων, οὗ ἑψήσουσιν ἐκεῖ οἱ λειτουργοῦντες τῷ οἴκῳ τὰ θύµατα
  τοῦ λαοῦ.
  <h3 id="ezekiel47">47</h3><span style="color:#b00e23">(1)</span> Καὶ
  εἰσήγαγέν µε ἐπὶ τὰ πρόθυρα τοῦ οἴκου, καὶ ἰδοὺ ὕδωρ ἐξεπορεύετο ὑποκάτωθεν
  τοῦ αἰθρίου κατ’ ἀνατολάς, ὅτι τὸ πρόσωπον τοῦ οἴκου ἔβλεπεν κατ’ ἀνατολάς,
  καὶ τὸ ὕδωρ κατέβαινεν ἀπὸ τοῦ κλίτους τοῦ δεξιοῦ ἀπὸ νότου ἐπὶ τὸ
  θυσιαστήριον. <span style="color:#b00e23">(2)</span> καὶ ἐξήγαγέν µε κατὰ τὴν
  ὁδὸν τῆς πύλης τῆς πρὸς βορρᾶν καὶ περιήγαγέν µε τὴν ὁδὸν ἔξωθεν πρὸς τὴν
  πύλην τῆς αὐλῆς τῆς βλεπούσης κατ’ ἀνατολάς, καὶ ἰδοὺ τὸ ὕδωρ κατεφέρετο ἀπὸ
  τοῦ κλίτους τοῦ δεξιοῦ. <span style="color:#b00e23">(3)</span> καθὼς ἔξοδος
  ἀνδρὸς ἐξ ἐναντίας, καὶ µέτρον ἐν τῇ χειρὶ αὐτοῦ, καὶ διεµέτρησεν χιλίους ἐν
  τῷ µέτρῳ, καὶ διῆλθεν ἐν τῷ ὕδατι ὕδωρ ἀφέσεως· <span style=
  "color:#b00e23">(4)</span> καὶ διεµέτρησεν χιλίους, καὶ διῆλθεν ἐν τῷ ὕδατι
  ὕδωρ ἕως τῶν µηρῶν· καὶ διεµέτρησεν χιλίους, καὶ διῆλθεν ὕδωρ ἕως ὀσφύος·
  <span style="color:#b00e23">(5)</span> καὶ διεµέτρησεν χιλίους, καὶ οὐκ
  ἠδύνατο διελθεῖν, ὅτι ἐξύβριζεν τὸ ὕδωρ ὡς ῥοῖζος χειµάρρου, ὃν οὐ
  διαβήσονται. <span style="color:#b00e23">(6)</span> καὶ εἶπεν πρός µε Εἰ
  ἑώρακας, υἱὲ ἀνθρώπου; καὶ ἤγαγέν µε ἐπὶ τὸ χεῖλος τοῦ ποταµοῦ. <span style=
  "color:#b00e23">(7)</span> ἐν τῇ ἐπιστροφῇ µου καὶ ἰδοὺ ἐπὶ τοῦ χείλους τοῦ
  ποταµοῦ δένδρα πολλὰ σφόδρα ἔνθεν καὶ ἔνθεν. <span style=
  "color:#b00e23">(8)</span> καὶ εἶπεν πρός µε Τὸ ὕδωρ τοῦτο τὸ ἐκπορευόµενον
  εἰς τὴν Γαλιλαίαν τὴν πρὸς ἀνατολὰς καὶ κατέβαινεν ἐπὶ τὴν Ἀραβίαν καὶ ἤρχετο
  ἕως ἐπὶ τὴν θάλασσαν ἐπὶ τὸ ὕδωρ τῆς διεκβολῆς, καὶ ὑγιάσει τὰ ὕδατα.
  <span style="color:#b00e23">(9)</span> καὶ ἔσται πᾶσα ψυχὴ τῶν ζῴων τῶν
  ἐκζεόντων ἐπὶ πάντα, ἐφ’ ἃ ἂν ἐπέλθῃ ἐκεῖ ὁ ποταµός, ζήσεται, καὶ ἔσται ἐκεῖ
  ἰχθὺς πολὺς σφόδρα, ὅτι ἥκει ἐκεῖ τὸ ὕδωρ τοῦτο, καὶ ὑγιάσει καὶ ζήσεται·
  πᾶν, ἐφ’ ὃ ἂν ἐπέλθῃ ὁ ποταµὸς ἐκεῖ, ζήσεται. <span style=
  "color:#b00e23">(10)</span> καὶ στήσονται ἐκεῖ ἁλεεῖς ἀπὸ Αινγαδιν ἕως
  Αιναγαλιµ· ψυγµὸς σαγηνῶν ἔσται, καθ’ αὑτὴν ἔσται, καὶ οἱ ἰχθύες αὐτῆς ὡς οἱ
  ἰχθύες τῆς θαλάσσης τῆς µεγάλης πλῆθος πολὺ σφόδρα. <span style=
  "color:#b00e23">(11)</span> καὶ ἐν τῇ διεκβολῇ αὐτοῦ καὶ ἐν τῇ ἐπιστροφῇ
  αὐτοῦ καὶ ἐν τῇ ὑπεράρσει αὐτοῦ οὐ µὴ ὑγιάσωσιν· εἰς ἅλας δέδονται.
  <span style="color:#b00e23">(12)</span> καὶ ἐπὶ τοῦ ποταµοῦ ἀναβήσεται ἐπὶ
  τοῦ χείλους αὐτοῦ ἔνθεν καὶ ἔνθεν πᾶν ξύλον βρώσιµον, οὐ µὴ παλαιωθῇ ἐπ’
  αὐτοῦ, οὐδὲ µὴ ἐκλίπῃ ὁ καρπὸς αὐτοῦ· τῆς καινότητος αὐτοῦ πρωτοβολήσει,
  διότι τὰ ὕδατα αὐτῶν ἐκ τῶν ἁγίων ταῦτα ἐκπορεύεται, καὶ ἔσται ὁ καρπὸς αὐτῶν
  εἰς βρῶσιν καὶ ἀνάβασις αὐτῶν εἰς ὑγίειαν. <span style=
  "color:#b00e23">(13)</span> Τάδε λέγει κύριος θεός Ταῦτα τὰ ὅρια
  κατακληρονοµήσετε τῆς γῆς, ταῖς δώδεκα φυλαῖς τῶν υἱῶν Ισραηλ πρόσθεσις
  σχοινίσµατος. <span style="color:#b00e23">(14)</span> καὶ κατακληρονοµήσετε
  αὐτὴν ἕκαστος καθὼς ὁ ἀδελφὸς αὐτοῦ, εἰς ἣν ἦρα τὴν χεῖρά µου τοῦ δοῦναι
  αὐτὴν τοῖς πατράσιν αὐτῶν, καὶ πεσεῖται ἡ γῆ αὕτη ὑµῖν ἐν κληρονοµίᾳ.
  <span style="color:#b00e23">(15)</span> καὶ ταῦτα τὰ ὅρια τῆς γῆς πρὸς
  βορρᾶν· ἀπὸ τῆς θαλάσσης τῆς µεγάλης τῆς καταβαινούσης καὶ περισχιζούσης τῆς
  εἰσόδου Ηµαθ Σεδδαδα, <span style="color:#b00e23">(16)</span> Βηρωθα,
  Σεβραιµ, Ηλιαµ, ἀνὰ µέσον ὁρίων Δαµασκοῦ καὶ ἀνὰ µέσον ὁρίων Ηµαθ, αὐλὴ τοῦ
  Σαυναν, αἵ εἰσιν ἐπάνω τῶν ὁρίων Αυρανίτιδος. <span style=
  "color:#b00e23">(17)</span> ταῦτα τὰ ὅρια ἀπὸ τῆς θαλάσσης ἀπὸ τῆς αὐλῆς τοῦ
  Αιναν, ὅρια Δαµασκοῦ καὶ τὰ πρὸς βορρᾶν. <span style=
  "color:#b00e23">(18)</span> καὶ τὰ πρὸς ἀνατολὰς ἀνὰ µέσον τῆς Αυρανίτιδος
  καὶ ἀνὰ µέσον Δαµασκοῦ καὶ ἀνὰ µέσον τῆς Γαλααδίτιδος καὶ ἀνὰ µέσον τῆς γῆς
  τοῦ Ισραηλ, ὁ Ιορδάνης διορίζει ἐπὶ τὴν θάλασσαν τὴν πρὸς ἀνατολὰς
  Φοινικῶνος· ταῦτα τὰ πρὸς ἀνατολάς. <span style="color:#b00e23">(19)</span>
  καὶ τὰ πρὸς νότον καὶ λίβα ἀπὸ Θαιµαν καὶ Φοινικῶνος ἕως ὕδατος Μαριµωθ Καδης
  παρεκτεῖνον ἐπὶ τὴν θάλασσαν τὴν µεγάλην· τοῦτο τὸ µέρος νότος καὶ λίψ.
  <span style="color:#b00e23">(20)</span> τοῦτο τὸ µέρος τῆς θαλάσσης τῆς
  µεγάλης· ὁρίζει ἕως κατέναντι τῆς εἰσόδου Ηµαθ ἕως εἰσόδου αὐτοῦ· ταῦτά ἐστιν
  τὰ πρὸς θάλασσαν Ηµαθ. <span style="color:#b00e23">(21)</span> καὶ
  διαµερίσετε τὴν γῆν ταύτην αὐτοῖς, ταῖς φυλαῖς τοῦ Ισραηλ. <span style=
  "color:#b00e23">(22)</span> βαλεῖτε αὐτὴν ἐν κλήρῳ ὑµῖν καὶ τοῖς προσηλύτοις
  τοῖς παροικοῦσιν ἐν µέσῳ ὑµῶν, οἵτινες ἐγέννησαν υἱοὺς ἐν µέσῳ ὑµῶν· καὶ
  ἔσονται ὑµῖν ὡς αὐτόχθονες ἐν τοῖς υἱοῖς τοῦ Ισραηλ, µεθ’ ὑµῶν φάγονται ἐν
  κληρονοµίᾳ ἐν µέσῳ τῶν φυλῶν τοῦ Ισραηλ· <span style=
  "color:#b00e23">(23)</span> καὶ ἔσονται ἐν φυλῇ προσηλύτων ἐν τοῖς
  προσηλύτοις τοῖς µετ’ αὐτῶν, ἐκεῖ δώσετε κληρονοµίαν αὐτοῖς, λέγει κύριος
  θεός.
  <h3 id="ezekiel48">48</h3><span style="color:#b00e23">(1)</span> Καὶ ταῦτα τὰ
  ὀνόµατα τῶν φυλῶν· ἀπὸ τῆς ἀρχῆς τῆς πρὸς βορρᾶν κατὰ τὸ µέρος τῆς καταβάσεως
  τοῦ περισχίζοντος ἐπὶ τὴν εἴσοδον τῆς Ηµαθ αὐλῆς τοῦ Αιναν, ὅριον Δαµασκοῦ
  πρὸς βορρᾶν κατὰ µέρος Ηµαθ αὐλῆς, καὶ ἔσται αὐτοῖς τὰ πρὸς ἀνατολὰς ἕως πρὸς
  θάλασσαν Δαν, µία. <span style="color:#b00e23">(2)</span> καὶ ἀπὸ τῶν ὁρίων
  τοῦ Δαν τὰ πρὸς ἀνατολὰς ἕως τῶν πρὸς θάλασσαν Ασηρ, µία. <span style=
  "color:#b00e23">(3)</span> καὶ ἀπὸ τῶν ὁρίων Ασηρ ἀπὸ τῶν πρὸς ἀνατολὰς ἕως
  τῶν πρὸς θάλασσαν Νεφθαλιµ, µία. <span style="color:#b00e23">(4)</span> καὶ
  ἀπὸ τῶν ὁρίων Νεφθαλι ἀπὸ τῶν πρὸς ἀνατολὰς ἕως τῶν πρὸς θάλασσαν Μανασση,
  µία. <span style="color:#b00e23">(5)</span> καὶ ἀπὸ τῶν ὁρίων Μανασση ἀπὸ τῶν
  πρὸς ἀνατολὰς ἕως τῶν πρὸς θάλασσαν Εφραιµ, µία. <span style=
  "color:#b00e23">(6)</span> καὶ ἀπὸ τῶν ὁρίων Εφραιµ ἀπὸ τῶν πρὸς ἀνατολὰς ἕως
  τῶν πρὸς θάλασσαν Ρουβην, µία. <span style="color:#b00e23">(7)</span> καὶ ἀπὸ
  τῶν ὁρίων Ρουβην ἀπὸ τῶν πρὸς ἀνατολὰς ἕως τῶν πρὸς θάλασσαν Ιουδα, µία.
  <span style="color:#b00e23">(8)</span> Καὶ ἀπὸ τῶν ὁρίων Ιουδα ἀπὸ τῶν πρὸς
  ἀνατολὰς ἕως τῶν πρὸς θάλασσαν ἔσται ἡ ἀπαρχὴ τοῦ ἀφορισµοῦ, πέντε καὶ εἴκοσι
  χιλιάδες εὖρος καὶ µῆκος καθὼς µία τῶν µερίδων ἀπὸ τῶν πρὸς ἀνατολὰς καὶ ἕως
  τῶν πρὸς θάλασσαν, καὶ ἔσται τὸ ἅγιον ἐν µέσῳ αὐτῶν· <span style=
  "color:#b00e23">(9)</span> ἀπαρχή, ἣν ἀφοριοῦσι τῷ κυρίῳ, µῆκος πέντε καὶ
  εἴκοσι χιλιάδες καὶ εὖρος εἴκοσι καὶ πέντε χιλιάδες. <span style=
  "color:#b00e23">(10)</span> τούτων ἔσται ἡ ἀπαρχὴ τῶν ἁγίων· τοῖς ἱερεῦσιν,
  πρὸς βορρᾶν πέντε καὶ εἴκοσι χιλιάδες καὶ πρὸς θάλασσαν πλάτος δέκα χιλιάδες
  καὶ πρὸς ἀνατολὰς πλάτος δέκα χιλιάδες καὶ πρὸς νότον µῆκος εἴκοσι καὶ πέντε
  χιλιάδες, καὶ τὸ ὄρος τῶν ἁγίων ἔσται ἐν µέσῳ αὐτοῦ· <span style=
  "color:#b00e23">(11)</span> τοῖς ἱερεῦσι τοῖς ἡγιασµένοις υἱοῖς Σαδδουκ τοῖς
  φυλάσσουσι τὰς φυλακὰς τοῦ οἴκου, οἵτινες οὐκ ἐπλανήθησαν ἐν τῇ πλανήσει υἱῶν
  Ισραηλ ὃν τρόπον ἐπλανήθησαν οἱ Λευῖται, <span style=
  "color:#b00e23">(12)</span> καὶ ἔσται αὐτοῖς ἡ ἀπαρχὴ δεδοµένη ἐκ τῶν ἀπαρχῶν
  τῆς γῆς, ἅγιον ἁγίων ἀπὸ τῶν ὁρίων τῶν Λευιτῶν. <span style=
  "color:#b00e23">(13)</span> τοῖς δὲ Λευίταις τὰ ἐχόµενα τῶν ὁρίων τῶν ἱερέων,
  µῆκος πέντε καὶ εἴκοσι χιλιάδες καὶ εὖρος δέκα χιλιάδες. πᾶν τὸ µῆκος πέντε
  καὶ εἴκοσι χιλιάδες καὶ εὖρος εἴκοσι χιλιάδες. <span style=
  "color:#b00e23">(14)</span> οὐ πραθήσεται ἐξ αὐτοῦ οὐδὲ καταµετρηθήσεται,
  οὐδὲ ἀφαιρεθήσεται τὰ πρωτογενήµατα τῆς γῆς, ὅτι ἅγιόν ἐστιν τῷ κυρίῳ.
  <span style="color:#b00e23">(15)</span> τὰς δὲ πέντε χιλιάδας τὰς περισσὰς
  ἐπὶ τῷ πλάτει ἐπὶ ταῖς πέντε καὶ εἴκοσι χιλιάσιν, προτείχισµα ἔσται τῇ πόλει
  εἰς τὴν κατοικίαν καὶ εἰς διάστηµα αὐτοῦ, καὶ ἔσται ἡ πόλις ἐν µέσῳ αὐτοῦ.
  <span style="color:#b00e23">(16)</span> καὶ ταῦτα τὰ µέτρα αὐτῆς· ἀπὸ τῶν
  πρὸς βορρᾶν πεντακόσιοι καὶ τετρακισχίλιοι καὶ ἀπὸ τῶν πρὸς νότον πεντακόσιοι
  καὶ τέσσαρες χιλιάδες καὶ ἀπὸ τῶν πρὸς ἀνατολὰς πεντακόσιοι καὶ τέσσαρες
  χιλιάδες καὶ ἀπὸ τῶν πρὸς θάλασσαν τετρακισχιλίους πεντακοσίους· <span style=
  "color:#b00e23">(17)</span> καὶ ἔσται διάστηµα τῇ πόλει πρὸς βορρᾶν διακόσιοι
  πεντήκοντα καὶ πρὸς νότον διακόσιοι καὶ πεντήκοντα καὶ πρὸς ἀνατολὰς
  διακόσιοι πεντήκοντα καὶ πρὸς θάλασσαν διακόσιοι πεντήκοντα. <span style=
  "color:#b00e23">(18)</span> καὶ τὸ περισσὸν τοῦ µήκους τὸ ἐχόµενον τῶν
  ἀπαρχῶν τῶν ἁγίων δέκα χιλιάδες πρὸς ἀνατολὰς καὶ δέκα χιλιάδες πρὸς
  θάλασσαν, καὶ ἔσονται αἱ ἀπαρχαὶ τοῦ ἁγίου, καὶ ἔσται τὰ γενήµατα αὐτῆς εἰς
  ἄρτους τοῖς ἐργαζοµένοις τὴν πόλιν· <span style="color:#b00e23">(19)</span>
  οἱ δὲ ἐργαζόµενοι τὴν πόλιν ἐργῶνται αὐτὴν ἐκ πασῶν τῶν φυλῶν τοῦ Ισραηλ.
  <span style="color:#b00e23">(20)</span> πᾶσα ἡ ἀπαρχὴ πέντε καὶ εἴκοσι
  χιλιάδες ἐπὶ πέντε καὶ εἴκοσι χιλιάδας· τετράγωνον ἀφοριεῖτε αὐτοῦ τὴν
  ἀπαρχὴν τοῦ ἁγίου ἀπὸ τῆς κατασχέσεως τῆς πόλεως. <span style=
  "color:#b00e23">(21)</span> τὸ δὲ περισσὸν τῷ ἀφηγουµένῳ ἐκ τούτου καὶ ἐκ
  τούτου ἀπὸ τῶν ἀπαρχῶν τοῦ ἁγίου καὶ εἰς τὴν κατάσχεσιν τῆς πόλεως ἐπὶ πέντε
  καὶ εἴκοσι χιλιάδας µῆκος ἕως τῶν ὁρίων τῶν πρὸς ἀνατολὰς καὶ πρὸς θάλασσαν
  ἐπὶ πέντε καὶ εἴκοσι χιλιάδας ἕως τῶν ὁρίων τῶν πρὸς θάλασσαν ἐχόµενα τῶν
  µερίδων τοῦ ἀφηγουµένου· καὶ ἔσται ἡ ἀπαρχὴ τῶν ἁγίων καὶ τὸ ἁγίασµα τοῦ
  οἴκου ἐν µέσῳ αὐτῆς. <span style="color:#b00e23">(22)</span> καὶ ἀπὸ τῆς
  κατασχέσεως τῶν Λευιτῶν καὶ ἀπὸ τῆς κατασχέσεως τῆς πόλεως ἐν µέσῳ τῶν
  ἀφηγουµένων ἔσται· ἀνὰ µέσον τῶν ὁρίων Ιουδα καὶ ἀνὰ µέσον τῶν ὁρίων Βενιαµιν
  τῶν ἀφηγουµένων ἔσται. <span style="color:#b00e23">(23)</span> Καὶ τὸ
  περισσὸν τῶν φυλῶν ἀπὸ τῶν πρὸς ἀνατολὰς ἕως τῶν πρὸς θάλασσαν Βενιαµιν, µία.
  <span style="color:#b00e23">(24)</span> καὶ ἀπὸ τῶν ὁρίων τῶν Βενιαµιν ἀπὸ
  τῶν πρὸς ἀνατολὰς ἕως τῶν πρὸς θάλασσαν Συµεων, µία. <span style=
  "color:#b00e23">(25)</span> καὶ ἀπὸ τῶν ὁρίων τῶν Συµεων ἀπὸ τῶν πρὸς
  ἀνατολὰς ἕως τῶν πρὸς θάλασσαν Ισσαχαρ, µία. <span style=
  "color:#b00e23">(26)</span> καὶ ἀπὸ τῶν ὁρίων τῶν Ισσαχαρ ἀπὸ τῶν πρὸς
  ἀνατολὰς ἕως τῶν πρὸς θάλασσαν Ζαβουλων, µία. <span style=
  "color:#b00e23">(27)</span> καὶ ἀπὸ τῶν ὁρίων τῶν Ζαβουλων ἀπὸ τῶν πρὸς
  ἀνατολὰς ἕως τῶν πρὸς θάλασσαν Γαδ, µία. <span style=
  "color:#b00e23">(28)</span> καὶ ἀπὸ τῶν ὁρίων τῶν Γαδ ἕως τῶν πρὸς λίβα καὶ
  ἔσται τὰ ὅρια αὐτοῦ ἀπὸ Θαιµαν καὶ ὕδατος Μαριµωθ Καδης κληρονοµίας ἕως τῆς
  θαλάσσης τῆς µεγάλης. <span style="color:#b00e23">(29)</span> αὕτη ἡ γῆ, ἣν
  βαλεῖτε ἐν κλήρῳ ταῖς φυλαῖς Ισραηλ, καὶ οὗτοι οἱ διαµερισµοὶ αὐτῶν, λέγει
  κύριος θεός. <span style="color:#b00e23">(30)</span> Καὶ αὗται αἱ διεκβολαὶ
  τῆς πόλεως αἱ πρὸς βορρᾶν, τετρακισχίλιοι καὶ πεντακόσιοι µέτρῳ. <span style=
  "color:#b00e23">(31)</span> καὶ αἱ πύλαι τῆς πόλεως ἐπ’ ὀνόµασιν φυλῶν τοῦ
  Ισραηλ· πύλαι τρεῖς πρὸς βορρᾶν, πύλη Ρουβην µία καὶ πύλη Ιουδα µία καὶ πύλη
  Λευι µία. <span style="color:#b00e23">(32)</span> καὶ τὰ πρὸς ἀνατολὰς
  τετρακισχίλιοι καὶ πεντακόσιοι· καὶ πύλαι τρεῖς, πύλη Ιωσηφ µία καὶ πύλη
  Βενιαµιν µία καὶ πύλη Δαν µία. <span style="color:#b00e23">(33)</span> καὶ τὰ
  πρὸς νότον τετρακισχίλιοι καὶ πεντακόσιοι µέτρῳ· καὶ πύλαι τρεῖς, πύλη Συµεων
  µία καὶ πύλη Ισσαχαρ µία καὶ πύλη Ζαβουλων µία. <span style=
  "color:#b00e23">(34)</span> καὶ τὰ πρὸς θάλασσαν τετρακισχίλιοι καὶ
  πεντακόσιοι µέτρῳ· καὶ πύλαι τρεῖς, πύλη Γαδ µία καὶ πύλη Ασηρ µία καὶ πύλη
  Νεφθαλιµ µία. <span style="color:#b00e23">(35)</span> κύκλωµα δέκα καὶ ὀκτὼ
  χιλιάδες. καὶ τὸ ὄνοµα τῆς πόλεως, ἀφ’ ἧς ἂν ἡµέρας γένηται, ἔσται τὸ ὄνοµα
  αὐτῆς.
</body>
</html>
