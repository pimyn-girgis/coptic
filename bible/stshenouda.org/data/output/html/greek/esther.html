<!DOCTYPE html>
<html>
<head>
  <title>Esther</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="esther">Esther</h2><a href="#estherA">A</a> <a href="#esther1">1</a>
  <a href="#esther2">2</a> <a href="#esther3">3</a> <a href="#esther4">4</a>
  <a href="#estherC">C</a> <a href="#estherD">D</a> <a href="#esther5">5</a>
  <a href="#esther6">6</a> <a href="#esther7">7</a> <a href="#esther8">8</a>
  <a href="#esther9">9</a> <a href="#esther10">10</a> <a href="#estherF">F</a>
  <h3 id="estherA">A</h3><span style="color:#b00e23">(1a)</span> Ἔτους δευτέρου
  βασιλεύοντος Ἀρταξέρξου τοῦ µεγάλου τῇ µιᾷ τοῦ Νισα ἐνύπνιον εἶδεν Μαρδοχαῖος
  ὁ τοῦ Ιαϊρου τοῦ Σεµεϊου τοῦ Κισαιου ἐκ φυλῆς Βενιαµιν, <span style=
  "color:#b00e23">(1b)</span> ἄνθρωπος Ιουδαῖος οἰκῶν ἐν Σούσοις τῇ πόλει,
  ἄνθρωπος µέγας θεραπεύων ἐν τῇ αὐλῇ τοῦ βασιλέως· <span style=
  "color:#b00e23">(1c)</span> ἦν δὲ ἐκ τῆς αἰχµαλωσίας, ἧς ᾐχµαλώτευσεν
  Ναβουχοδονοσορ ὁ βασιλεὺς Βαβυλῶνος ἐξ Ιερουσαληµ µετὰ Ιεχονιου τοῦ βασιλέως
  τῆς Ιουδαίας. <span style="color:#b00e23">(1d)</span> καὶ τοῦτο αὐτοῦ τὸ
  ἐνύπνιον· καὶ ἰδοὺ φωναὶ καὶ θόρυβος, βρονταὶ καὶ σεισµός, τάραχος ἐπὶ τῆς
  γῆς· <span style="color:#b00e23">(1e)</span> καὶ ἰδοὺ δύο δράκοντες µεγάλοι
  ἕτοιµοι προῆλθον ἀµφότεροι παλαίειν, καὶ ἐγένετο αὐτῶν φωνὴ µεγάλη·
  <span style="color:#b00e23">(1f)</span> καὶ τῇ φωνῇ αὐτῶν ἡτοιµάσθη πᾶν ἔθνος
  εἰς πόλεµον ὥστε πολεµῆσαι δικαίων ἔθνος. <span style=
  "color:#b00e23">(1g)</span> καὶ ἰδοὺ ἡµέρα σκότους καὶ γνόφου, θλῖψις καὶ
  στενοχωρία, κάκωσις καὶ τάραχος µέγας ἐπὶ τῆς γῆς· <span style=
  "color:#b00e23">(1h)</span> καὶ ἐταράχθη δίκαιον πᾶν ἔθνος φοβούµενοι τὰ
  ἑαυτῶν κακὰ καὶ ἡτοιµάσθησαν ἀπολέσθαι καὶ ἐβόησαν πρὸς τὸν θεόν.
  <span style="color:#b00e23">(1i)</span> ἀπὸ δὲ τῆς βοῆς αὐτῶν ἐγένετο ὡσανεὶ
  ἀπὸ µικρᾶς πηγῆς ποταµὸς µέγας, ὕδωρ πολύ· <span style=
  "color:#b00e23">(1k)</span> φῶς καὶ ὁ ἥλιος ἀνέτειλεν, καὶ οἱ ταπεινοὶ
  ὑψώθησαν καὶ κατέφαγον τοὺς ἐνδόξους. <span style="color:#b00e23">(1l)</span>
  καὶ διεγερθεὶς Μαρδοχαῖος ὁ ἑωρακὼς τὸ ἐνύπνιον τοῦτο καὶ τί ὁ θεὸς
  βεβούλευται ποιῆσαι, εἶχεν αὐτὸ ἐν τῇ καρδίᾳ καὶ ἐν παντὶ λόγῳ ἤθελεν
  ἐπιγνῶναι αὐτὸ ἕως τῆς νυκτός. <span style="color:#b00e23">(1m)</span> καὶ
  ἡσύχασεν Μαρδοχαῖος ἐν τῇ αὐλῇ µετὰ Γαβαθα καὶ Θαρρα τῶν δύο εὐνούχων τοῦ
  βασιλέως τῶν φυλασσόντων τὴν αὐλὴν <span style="color:#b00e23">(1n)</span>
  ἤκουσέν τε αὐτῶν τοὺς λογισµοὺς καὶ τὰς µερίµνας αὐτῶν ἐξηρεύνησεν καὶ ἔµαθεν
  ὅτι ἑτοιµάζουσιν τὰς χεῖρας ἐπιβαλεῖν Ἀρταξέρξῃ τῷ βασιλεῖ, καὶ ὑπέδειξεν τῷ
  βασιλεῖ περὶ αὐτῶν· <span style="color:#b00e23">(1o)</span> καὶ ἐξήτασεν ὁ
  βασιλεὺς τοὺς δύο εὐνούχους, καὶ ὁµολογήσαντες ἀπήχθησαν. <span style=
  "color:#b00e23">(1p)</span> καὶ ἔγραψεν ὁ βασιλεὺς τοὺς λόγους τούτους εἰς
  µνηµόσυνον, καὶ Μαρδοχαῖος ἔγραψεν περὶ τῶν λόγων τούτων· <span style=
  "color:#b00e23">(1q)</span> καὶ ἐπέταξεν ὁ βασιλεὺς Μαρδοχαίῳ θεραπεύειν ἐν
  τῇ αὐλῇ καὶ ἔδωκεν αὐτῷ δόµατα περὶ τούτων. <span style=
  "color:#b00e23">(1r)</span> καὶ ἦν Αµαν Αµαδαθου Βουγαῖος ἔνδοξος ἐνώπιον τοῦ
  βασιλέως· καὶ ἐζήτησεν κακοποιῆσαι τὸν Μαρδοχαῖον καὶ τὸν λαὸν αὐτοῦ ὑπὲρ τῶν
  δύο εὐνούχων τοῦ βασιλέως.
  <h3 id="esther1">1</h3><span style="color:#b00e23">(1s)</span> Καὶ ἐγένετο
  µετὰ τοὺς λόγους τούτους ἐν ταῖς ἡµέραις Ἀρταξέρξου — οὗτος ὁ Ἀρταξέρξης ἀπὸ
  τῆς Ἰνδικῆς ἑκατὸν εἴκοσι ἑπτὰ χωρῶν ἐκράτησεν — <span style=
  "color:#b00e23">(2)</span> ἐν αὐταῖς ταῖς ἡµέραις, ὅτε ἐθρονίσθη ὁ βασιλεὺς
  Ἀρταξέρξης ἐν Σούσοις τῇ πόλει, <span style="color:#b00e23">(3)</span> ἐν τῷ
  τρίτῳ ἔτει βασιλεύοντος αὐτοῦ δοχὴν ἐποίησεν τοῖς φίλοις καὶ τοῖς λοιποῖς
  ἔθνεσιν καὶ τοῖς Περσῶν καὶ Μήδων ἐνδόξοις καὶ τοῖς ἄρχουσιν τῶν σατραπῶν.
  <span style="color:#b00e23">(4)</span> καὶ µετὰ ταῦτα µετὰ τὸ δεῖξαι αὐτοῖς
  τὸν πλοῦτον τῆς βασιλείας αὐτοῦ καὶ τὴν δόξαν τῆς εὐφροσύνης τοῦ πλούτου
  αὐτοῦ ἐπὶ ἡµέρας ἑκατὸν ὀγδοήκοντα, <span style="color:#b00e23">(5)</span>
  ὅτε δὲ ἀνεπληρώθησαν αἱ ἡµέραι τοῦ γάµου, ἐποίησεν ὁ βασιλεὺς πότον τοῖς
  ἔθνεσιν τοῖς εὑρεθεῖσιν εἰς τὴν πόλιν ἐπὶ ἡµέρας ἓξ ἐν αὐλῇ οἴκου τοῦ
  βασιλέως <span style="color:#b00e23">(6)</span> κεκοσµηµένῃ βυσσίνοις καὶ
  καρπασίνοις τεταµένοις ἐπὶ σχοινίοις βυσσίνοις καὶ πορφυροῖς ἐπὶ κύβοις
  χρυσοῖς καὶ ἀργυροῖς ἐπὶ στύλοις παρίνοις καὶ λιθίνοις· κλῖναι χρυσαῖ καὶ
  ἀργυραῖ ἐπὶ λιθοστρώτου σµαραγδίτου λίθου καὶ πιννίνου καὶ παρίνου λίθου καὶ
  στρωµναὶ διαφανεῖς ποικίλως διηνθισµέναι, κύκλῳ ῥόδα πεπασµένα· <span style=
  "color:#b00e23">(7)</span> ποτήρια χρυσᾶ καὶ ἀργυρᾶ καὶ ἀνθράκινον κυλίκιον
  προκείµενον ἀπὸ ταλάντων τρισµυρίων· οἶνος πολὺς καὶ ἡδύς, ὃν αὐτὸς ὁ
  βασιλεὺς ἔπινεν. <span style="color:#b00e23">(8)</span> ὁ δὲ πότος οὗτος οὐ
  κατὰ προκείµενον νόµον ἐγένετο, οὕτως δὲ ἠθέλησεν ὁ βασιλεὺς καὶ ἐπέταξεν
  τοῖς οἰκονόµοις ποιῆσαι τὸ θέληµα αὐτοῦ καὶ τῶν ἀνθρώπων. <span style=
  "color:#b00e23">(9)</span> καὶ Αστιν ἡ βασίλισσα ἐποίησε πότον ταῖς γυναιξὶν
  ἐν τοῖς βασιλείοις, ὅπου ὁ βασιλεὺς Ἀρταξέρξης. <span style=
  "color:#b00e23">(10)</span> ἐν δὲ τῇ ἡµέρᾳ τῇ ἑβδόµῃ ἡδέως γενόµενος ὁ
  βασιλεὺς εἶπεν τῷ Αµαν καὶ Βαζαν καὶ Θαρρα καὶ Βωραζη καὶ Ζαθολθα καὶ Αβαταζα
  καὶ Θαραβα, τοῖς ἑπτὰ εὐνούχοις τοῖς διακόνοις τοῦ βασιλέως Ἀρταξέρξου,
  <span style="color:#b00e23">(11)</span> εἰσαγαγεῖν τὴν βασίλισσαν πρὸς αὐτὸν
  βασιλεύειν αὐτὴν καὶ περιθεῖναι αὐτῇ τὸ διάδηµα καὶ δεῖξαι αὐτὴν πᾶσιν τοῖς
  ἄρχουσιν καὶ τοῖς ἔθνεσιν τὸ κάλλος αὐτῆς, ὅτι καλὴ ἦν. <span style=
  "color:#b00e23">(12)</span> καὶ οὐκ εἰσήκουσεν αὐτοῦ Αστιν ἡ βασίλισσα ἐλθεῖν
  µετὰ τῶν εὐνούχων. καὶ ἐλυπήθη ὁ βασιλεὺς καὶ ὠργίσθη <span style=
  "color:#b00e23">(13)</span> καὶ εἶπεν τοῖς φίλοις αὐτοῦ Κατὰ ταῦτα ἐλάλησεν
  Αστιν, ποιήσατε οὖν περὶ τούτου νόµον καὶ κρίσιν. <span style=
  "color:#b00e23">(14)</span> καὶ προσῆλθεν αὐτῷ Αρκεσαιος καὶ Σαρσαθαιος καὶ
  Μαλησεαρ οἱ ἄρχοντες Περσῶν καὶ Μήδων οἱ ἐíὺς τοῦ βασιλέως οἱ πρῶτοι
  παρακαθήµενοι τῷ βασιλεῖ <span style="color:#b00e23">(15)</span> καὶ
  ἀπήíειλαν αὐτῷ κατὰ τοὺς νόµους ὡς δεῖ ποιῆσαι Αστιν τῇ βασιλίσσῃ, ὅτι οὐκ
  ἐποίησεν τὰ ὑπὸ τοῦ βασιλέως προσταχθέντα διὰ τῶν εὐνούχων. <span style=
  "color:#b00e23">(16)</span> καὶ εἶπεν ὁ Μουχαιος πρὸς τὸν βασιλέα καὶ τοὺς
  ἄρχοντας Οὐ τὸν βασιλέα µόνον ἠδίκησεν Αστιν ἡ βασίλισσα, ἀλλὰ καὶ πάντας
  τοὺς ἄρχοντας καὶ τοὺς ἡγουµένους τοῦ βασιλέως <span style=
  "color:#b00e23">(17)</span> καὶ γὰρ διηγήσατο αὐτοῖς τὰ ῥήµατα τῆς βασιλίσσης
  καὶ ὡς ἀντεῖπεν τῷ βασιλεῖ). ὡς οὖν ἀντεῖπεν τῷ βασιλεῖ Ἀρταξέρξῃ,
  <span style="color:#b00e23">(18)</span> οὕτως σήµερον αἱ τυραννίδες αἱ λοιπαὶ
  τῶν ἀρχόντων Περσῶν καὶ Μήδων ἀκούσασαι τὰ τῷ βασιλεῖ λεχθέντα ὑπ’ αὐτῆς
  τολµήσουσιν ὁµοίως ἀτιµάσαι τοὺς ἄνδρας αὐτῶν. <span style=
  "color:#b00e23">(19)</span> εἰ οὖν δοκεῖ τῷ βασιλεῖ, προσταξάτω βασιλικόν,
  καὶ γραφήτω κατὰ τοὺς νόµους Μήδων καὶ Περσῶν· καὶ µὴ ἄMως χρησάσθω, µηδὲ
  εἰσελθάτω ἔτι ἡ βασίλισσα πρὸς αὐτόν, καὶ τὴν βασιλείαν αὐτῆς δότω ὁ βασιλεὺς
  γυναικὶ κρείττονι αὐτῆς. <span style="color:#b00e23">(20)</span> καὶ
  ἀκουσθήτω ὁ νόµος ὁ ὑπὸ τοῦ βασιλέως, ὃν ἐὰν ποιῇ, ἐν τῇ βασιλείᾳ αὐτοῦ, καὶ
  οὕτως πᾶσαι αἱ γυναῖκες περιθήσουσιν τιµὴν τοῖς ἀνδράσιν ἑαυτῶν ἀπὸ πτωχοῦ
  ἕως πλουσίου. <span style="color:#b00e23">(21)</span> καὶ ἤρεσεν ὁ λόγος τῷ
  βασιλεῖ καὶ τοῖς ἄρχουσι, καὶ ἐποίησεν ὁ βασιλεὺς καθὰ ἐλάλησεν ὁ Μουχαιος·
  <span style="color:#b00e23">(22)</span> καὶ ἀπέστειλεν εἰς πᾶσαν τὴν
  βασιλείαν κατὰ χώραν κατὰ τὴν λέξιν αὐτῶν ὥστε εἶναι φόβον αὐτοῖς ἐν ταῖς
  οἰκίαις αὐτῶν.
  <h3 id="esther2">2</h3><span style="color:#b00e23">(1)</span> Καὶ µετὰ τοὺς
  λόγους τούτους ἐκόπασεν ὁ βασιλεὺς τοῦ θυµοῦ καὶ οὐκέτι ἐµνήσθη τῆς Αστιν
  µνηµονεύων οἷα ἐλάλησεν καὶ ὡς κατέκρινεν αὐτήν. <span style=
  "color:#b00e23">(2)</span> καὶ εἶπαν οἱ διάκονοι τοῦ βασιλέως Ζητηθήτω τῷ
  βασιλεῖ κοράσια ἄφθορα καλὰ τῷ εἴδει· <span style="color:#b00e23">(3)</span>
  καὶ καταστήσει ὁ βασιλεὺς κωµάρχας ἐν πάσαις ταῖς χώραις τῆς βασιλείας αὐτοῦ,
  καὶ ἐπιλεξάτωσαν κοράσια παρθενικὰ καλὰ τῷ εἴδει εἰς Σουσαν τὴν πόλιν εἰς τὸν
  γυναικῶνα, καὶ παραδοθήτωσαν τῷ εὐνούχῳ τοῦ βασιλέως τῷ φύλακι τῶν γυναικῶν,
  καὶ δοθήτω σµῆγµα καὶ ἡ λοιπὴ ἐπιµέλεια· <span style=
  "color:#b00e23">(4)</span> καὶ ἡ γυνή, ἣ ἂν ἀρέσῃ τῷ βασιλεῖ, βασιλεύσει ἀντὶ
  Αστιν. καὶ ἤρεσεν τῷ βασιλεῖ τὸ πρᾶγµα, καὶ ἐποίησεν οὕτως. <span style=
  "color:#b00e23">(5)</span> Καὶ ἄνθρωπος ἦν Ιουδαῖος ἐν Σούσοις τῇ πόλει, καὶ
  ὄνοµα αὐτῷ Μαρδοχαῖος ὁ τοῦ Ιαϊρου τοῦ Σεµεϊου τοῦ Κισαιου ἐκ φυλῆς Βενιαµιν,
  <span style="color:#b00e23">(6)</span> ὃς ἦν αἰχµάλωτος ἐξ Ιερουσαληµ, ἣν
  ᾐχµαλώτευσεν Ναβουχοδονοσορ βασιλεὺς Βαβυλῶνος. <span style=
  "color:#b00e23">(7)</span> καὶ ἦν τούτῳ παῖς θρεπτή, θυγάτηρ Αµιναδαβ ἀδελφοῦ
  πατρὸς αὐτοῦ, καὶ ὄνοµα αὐτῇ Εσθηρ· ἐν δὲ τῷ µεταλλάξαι αὐτῆς τοὺς γονεῖς
  ἐπαίδευσεν αὐτὴν ἑαυτῷ εἰς γυναῖκα· καὶ ἦν τὸ κοράσιον καλὸν τῷ εἴδει.
  <span style="color:#b00e23">(8)</span> καὶ ὅτε ἠκούσθη τὸ τοῦ βασιλέως
  πρόσταγµα, συνήχθησαν κοράσια πολλὰ εἰς Σουσαν τὴν πόλιν ὑπὸ χεῖρα Γαι, καὶ
  ἤχθη Εσθηρ πρὸς Γαι τὸν φύλακα τῶν γυναικῶν. <span style=
  "color:#b00e23">(9)</span> καὶ ἤρεσεν αὐτῷ τὸ κοράσιον καὶ εὗρεν χάριν
  ἐνώπιον αὐτοῦ, καὶ ἔσπευσεν αὐτῇ δοῦναι τὸ σµῆγµα καὶ τὴν µερίδα καὶ τὰ ἑπτὰ
  κοράσια τὰ ἀποδεδειγµένα αὐτῇ ἐκ βασιλικοῦ καὶ ἐχρήσατο αὐτῇ καλῶς καὶ ταῖς
  ἅβραις αὐτῆς ἐν τῷ γυναικῶνι· <span style="color:#b00e23">(10)</span> καὶ οὐχ
  ὑπέδειξεν Εσθηρ τὸ γένος αὐτῆς οὐδὲ τὴν πατρίδα, ὁ γὰρ Μαρδοχαῖος ἐνετείλατο
  αὐτῇ µὴ ἀπαíεῖλαι. <span style="color:#b00e23">(11)</span> καθ’ ἑκάστην δὲ
  ἡµέραν ὁ Μαρδοχαῖος περιεπάτει κατὰ τὴν αὐλὴν τὴν γυναικείαν ἐπισκοπῶν τί
  Εσθηρ συµβήσεται. <span style="color:#b00e23">(12)</span> οὗτος δὲ ἦν καιρὸς
  κορασίου εἰσελθεῖν πρὸς τὸν βασιλέα, ὅταν ἀναπληρώσῃ µῆνας δέκα δύο· οὕτως
  γὰρ ἀναπληροῦνται αἱ ἡµέραι τῆς θεραπείας, µῆνας ἓξ ἀλειφόµεναι ἐν σµυρνίνῳ
  ἐλαίῳ καὶ µῆνας ἓξ ἐν τοῖς ἀρώµασιν καὶ ἐν τοῖς σµήγµασιν τῶν γυναικῶν,
  <span style="color:#b00e23">(13)</span> καὶ τότε εἰσπορεύεται πρὸς τὸν
  βασιλέα· καὶ ὃ ἐὰν εἴπῃ, παραδώσει αὐτῇ συνεισέρχεσθαι αὐτῇ ἀπὸ τοῦ
  γυναικῶνος ἕως τῶν βασιλείων. <span style="color:#b00e23">(14)</span> δείλης
  εἰσπορεύεται καὶ πρὸς ἡµέραν ἀποτρέχει εἰς τὸν γυναικῶνα τὸν δεύτερον, οὗ Γαι
  ὁ εὐνοῦχος τοῦ βασιλέως ὁ φύλαξ τῶν γυναικῶν, καὶ οὐκέτι εἰσπορεύεται πρὸς
  τὸν βασιλέα, ἐὰν µὴ κληθῇ ὀνόµατι. <span style="color:#b00e23">(15)</span> ἐν
  δὲ τῷ ἀναπληροῦσθαι τὸν χρόνον Εσθηρ τῆς θυγατρὸς Αµιναδαβ ἀδελφοῦ πατρὸς
  Μαρδοχαίου εἰσελθεῖν πρὸς τὸν βασιλέα οὐδὲν ἠθέτησεν ὧν αὐτῇ ἐνετείλατο ὁ
  εὐνοῦχος ὁ φύλαξ τῶν γυναικῶν· ἦν γὰρ Εσθηρ εὑρίσκουσα χάριν παρὰ πάντων τῶν
  βλεπόντων αὐτήν. <span style="color:#b00e23">(16)</span> καὶ εἰσῆλθεν Εσθηρ
  πρὸς Ἀρταξέρξην τὸν βασιλέα τῷ δωδεκάτῳ µηνί, ὅς ἐστιν Αδαρ, τῷ ἑβδόµῳ ἔτει
  τῆς βασιλείας αὐτοῦ. <span style="color:#b00e23">(17)</span> καὶ ἠράσθη ὁ
  βασιλεὺς Εσθηρ, καὶ εὗρεν χάριν παρὰ πάσας τὰς παρθένους, καὶ ἐπέθηκεν αὐτῇ
  τὸ διάδηµα τὸ γυναικεῖον. <span style="color:#b00e23">(18)</span> καὶ
  ἐποίησεν ὁ βασιλεὺς πότον πᾶσι τοῖς φίλοις αὐτοῦ καὶ ταῖς δυνάµεσιν ἐπὶ
  ἡµέρας ἑπτὰ καὶ ὕψωσεν τοὺς γάµους Εσθηρ καὶ ἄφεσιν ἐποίησεν τοῖς ὑπὸ τὴν
  βασιλείαν αὐτοῦ. <span style="color:#b00e23">(19)</span> ὁ δὲ Μαρδοχαῖος
  ἐθεράπευεν ἐν τῇ αὐλῇ. <span style="color:#b00e23">(20)</span> ἡ δὲ Εσθηρ οὐχ
  ὑπέδειξεν τὴν πατρίδα αὐτῆς· οὕτως γὰρ ἐνετείλατο αὐτῇ Μαρδοχαῖος φοβεῖσθαι
  τὸν θεὸν καὶ ποιεῖν τὰ προστάγµατα αὐτοῦ, καθὼς ἦν µετ’ αὐτοῦ, καὶ Εσθηρ οὐ
  µετήλλαξεν τὴν ἀγωγὴν αὐτῆς. <span style="color:#b00e23">(21)</span> Καὶ
  ἐλυπήθησαν οἱ δύο εὐνοῦχοι τοῦ βασιλέως οἱ ἀρχισωµατοφύλακες ὅτι προήχθη
  Μαρδοχαῖος, καὶ ἐζήτουν ἀποκτεῖναι Ἀρταξέρξην τὸν βασιλέα. <span style=
  "color:#b00e23">(22)</span> καὶ ἐδηλώθη Μαρδοχαίῳ ὁ λόγος, καὶ ἐσήµανεν
  Εσθηρ, καὶ αὐτὴ ἐνεφάνισεν τῷ βασιλεῖ τὰ τῆς ἐπιβουλῆς. <span style=
  "color:#b00e23">(23)</span> ὁ δὲ βασιλεὺς ἤτασεν τοὺς δύο εὐνούχους καὶ
  ἐκρέµασεν αὐτούς· καὶ προσέταξεν ὁ βασιλεὺς καταχωρίσαι εἰς µνηµόσυνον ἐν τῇ
  βασιλικῇ βιβλιοθήκῃ ὑπὲρ τῆς εὐνοίας Μαρδοχαίου ἐν ἐγκωµίῳ.
  <h3 id="esther3">3</h3><span style="color:#b00e23">(1)</span> Μετὰ δὲ ταῦτα
  ἐδόξασεν ὁ βασιλεὺς Ἀρταξέρξης Αµαν Αµαδαθου Βουγαῖον καὶ ὕψωσεν αὐτόν, καὶ
  ἐπρωτοβάθρει πάντων τῶν φίλων αὐτοῦ. <span style="color:#b00e23">(2)</span>
  καὶ πάντες οἱ ἐν τῇ αὐλῇ προσεκύνουν αὐτῷ, οὕτως γὰρ προσέταξεν ὁ βασιλεὺς
  ποιῆσαι· ὁ δὲ Μαρδοχαῖος οὐ προσεκύνει αὐτῷ. <span style=
  "color:#b00e23">(3)</span> καὶ ἐλάλησαν οἱ ἐν τῇ αὐλῇ τοῦ βασιλέως τῷ
  Μαρδοχαίῳ Μαρδοχαῖε, τί παρακούεις τὰ ὑπὸ τοῦ βασιλέως λεγόµενα; <span style=
  "color:#b00e23">(4)</span> καθ’ ἑκάστην ἡµέραν ἐλάλουν αὐτῷ, καὶ οὐχ ὑπήκουεν
  αὐτῶν· καὶ ὑπέδειξαν τῷ Αµαν Μαρδοχαῖον τοῖς τοῦ βασιλέως λόγοις
  ἀντιτασσόµενον· καὶ ὑπέδειξεν αὐτοῖς ὁ Μαρδοχαῖος ὅτι Ιουδαῖός ἐστιν.
  <span style="color:#b00e23">(5)</span> καὶ ἐπιγνοὺς Αµαν ὅτι οὐ προσκυνεῖ
  αὐτῷ Μαρδοχαῖος, ἐθυµώθη σφόδρα <span style="color:#b00e23">(6)</span> καὶ
  ἐβουλεύσατο ἀφανίσαι πάντας τοὺς ὑπὸ τὴν Ἀρταξέρξου βασιλείαν Ιουδαίους.
  <span style="color:#b00e23">(7)</span> καὶ ἐποίησεν ψήφισµα ἐν ἔτει δωδεκάτῳ
  τῆς βασιλείας Ἀρταξέρξου καὶ ἔβαλεν κλήρους ἡµέραν ἐξ ἡµέρας καὶ µῆνα ἐκ
  µηνὸς ὥστε ἀπολέσαι ἐν µιᾷ ἡµέρᾳ τὸ γένος Μαρδοχαίου, καὶ ἔπεσεν ὁ κλῆρος εἰς
  τὴν τεσσαρεσκαιδεκάτην τοῦ µηνός, ὅς ἐστιν Αδαρ. <span style=
  "color:#b00e23">(8)</span> καὶ ἐλάλησεν πρὸς τὸν βασιλέα Ἀρταξέρξην λέγων
  Ὑπάρχει ἔθνος διεσπαρµένον ἐν τοῖς ἔθνεσιν ἐν πάσῃ τῇ βασιλείᾳ σου, οἱ δὲ
  νόµοι αὐτῶν ἔξαλλοι παρὰ πάντα τὰ ἔθνη, τῶν δὲ νόµων τοῦ βασιλέως
  παρακούουσιν, καὶ οὐ συµφέρει τῷ βασιλεῖ ἐᾶσαι αὐτούς· <span style=
  "color:#b00e23">(9)</span> εἰ δοκεῖ τῷ βασιλεῖ, δογµατισάτω ἀπολέσαι αὐτούς,
  κἀγὼ διαγράψω εἰς τὸ γαζοφυλάκιον τοῦ βασιλέως ἀργυρίου τάλαντα µύρια.
  <span style="color:#b00e23">(10)</span> καὶ περιελόµενος ὁ βασιλεὺς τὸν
  δακτύλιον ἔδωκεν εἰς χεῖρα τῷ Αµαν σφραγίσαι κατὰ τῶν γεγραµµένων κατὰ τῶν
  Ιουδαίων. <span style="color:#b00e23">(11)</span> καὶ εἶπεν ὁ βασιλεὺς τῷ
  Αµαν Τὸ µὲν ἀργύριον ἔχε, τῷ δὲ ἔθνει χρῶ ὡς βούλει. <span style=
  "color:#b00e23">(12)</span> καὶ ἐκλήθησαν οἱ γραµµατεῖς τοῦ βασιλέως µηνὶ
  πρώτῳ τῇ τρισκαιδεκάτῃ καὶ ἔγραψαν, ὡς ἐπέταξεν Αµαν, τοῖς στρατηγοῖς καὶ
  τοῖς ἄρχουσιν κατὰ πᾶσαν χώραν ἀπὸ Ἰνδικῆς ἕως τῆς Αἰθιοπίας, ταῖς ἑκατὸν
  εἴκοσι ἑπτὰ χώραις, τοῖς τε ἄρχουσι τῶν ἐθνῶν κατὰ τὴν αὐτῶν λέξιν δι’
  Ἀρταξέρξου τοῦ βασιλέως. <span style="color:#b00e23">(13)</span> καὶ ἀπεστάλη
  διὰ βιβλιαφόρων εἰς τὴν Ἀρταξέρξου βασιλείαν ἀφανίσαι τὸ γένος τῶν Ιουδαίων
  ἐν ἡµέρᾳ µιᾷ µηνὸς δωδεκάτου, ὅς ἐστιν Αδαρ, καὶ διαρπάσαι τὰ ὑπάρχοντα
  αὐτῶν. — <span style="color:#b00e23">(13a)</span> τῆς δὲ ἐπιστολῆς ἐστιν τὸ
  ἀντίγραφον τόδε Βασιλεὺς µέγας Ἀρταξέρξης τοῖς ἀπὸ τῆς Ἰνδικῆς ἕως τῆς
  Αἰθιοπίας ἑκατὸν εἴκοσι ἑπτὰ χωρῶν ἄρχουσι καὶ τοπάρχαις ὑποτεταγµένοις τάδε
  γράφει <span style="color:#b00e23">(13b)</span> Πολλῶν ἐπάρξας ἐθνῶν καὶ
  πάσης ἐπικρατήσας οἰκουµένης ἐβουλήθην, µὴ τῷ θράσει τῆς ἐξουσίας
  ἐπαιρόµενος, ἐπιεικέστερον δὲ καὶ µετὰ ἠπιότητος ἀεὶ διεξάγων, τοὺς τῶν
  ὑποτεταγµένων ἀκυµάτους διὰ παντὸς καταστῆσαι βίους, τήν τε βασιλείαν ἥµερον
  καὶ πορευτὴν µέχρι περάτων παρεξόµενος ἀνανεώσασθαί τε τὴν ποθουµένην τοῖς
  πᾶσιν ἀνθρώποις εἰρήνην. <span style="color:#b00e23">(13c)</span> πυθοµένου
  δέ µου τῶν συµβούλων πῶς ἂν ἀχθείη τοῦτο ἐπὶ πέρας, σωφροσύνῃ παρ’ ἡµῖν
  διενέγκας καὶ ἐν τῇ εὐνοίᾳ ἀπαραλλάκτως καὶ βεβαίᾳ πίστει ἀποδεδειγµένος καὶ
  δεύτερον τῶν βασιλειῶν γέρας ἀπενηνεγµένος Αµαν <span style=
  "color:#b00e23">(13d)</span> ἐπέδειξεν ἡµῖν ἐν πάσαις ταῖς κατὰ τὴν
  οἰκουµένην φυλαῖς ἀναµεµεῖχθαι δυσµενῆ λαόν τινα τοῖς νόµοις ἀντίθετον πρὸς
  πᾶν ἔθνος τά τε τῶν βασιλέων παραπέµποντας διηνεκῶς διατάγµατα πρὸς τὸ µὴ
  κατατίθεσθαι τὴν ὑφ’ ἡµῶν κατευθυνοµένην ἀµέµπτως συναρχίαν. <span style=
  "color:#b00e23">(13e)</span> διειληφότες οὖν τόδε τὸ ἔθνος µονώτατον ἐν
  ἀντιπαραγωγῇ παντὶ διὰ παντὸς ἀνθρώπῳ κείµενον διαγωγὴν νόµων ξενίζουσαν
  παραλλάσσον καὶ δυσνοοῦν τοῖς ἡµετέροις πράγµασιν τὰ χείριστα συντελοῦν κακὰ
  καὶ πρὸς τὸ µὴ τὴν βασιλείαν εὐσταθείας τυγχάνειν· <span style=
  "color:#b00e23">(13f)</span> προστετάχαµεν οὖν τοὺς σηµαινοµένους ὑµῖν ἐν
  τοῖς γεγραµµένοις ὑπὸ Αµαν τοῦ τεταγµένου ἐπὶ τῶν πραγµάτων καὶ δευτέρου
  πατρὸς ἡµῶν πάντας σὺν γυναιξὶ καὶ τέκνοις ἀπολέσαι ὁλορριζεὶ ταῖς τῶν ἐχθρῶν
  µαχαίραις ἄνευ παντὸς οἴκτου καὶ φειδοῦς τῇ τεσσαρεσκαιδεκάτῃ τοῦ δωδεκάτου
  µηνὸς Αδαρ τοῦ ἐνεστῶτος ἔτους, <span style="color:#b00e23">(13g)</span> ὅπως
  οἱ πάλαι καὶ νῦν δυσµενεῖς ἐν ἡµέρᾳ µιᾷ βιαίως εἰς τὸν ᾅδην κατελθόντες εἰς
  τὸν µετέπειτα χρόνον εὐσταθῆ καὶ ἀτάραχα παρέχωσιν ἡµῖν διὰ τέλους τὰ
  πράγµατα. — <span style="color:#b00e23">(14)</span> τὰ δὲ ἀντίγραφα τῶν
  ἐπιστολῶν ἐξετίθετο κατὰ χώραν, καὶ προσετάγη πᾶσι τοῖς ἔθνεσιν ἑτοίµους
  εἶναι εἰς τὴν ἡµέραν ταύτην. (<span style="color:#b00e23">15</span>)
  ἐσπεύδετο δὲ τὸ πρᾶγµα καὶ εἰς Σουσαν· ὁ δὲ βασιλεὺς καὶ Αµαν ἐκωθωνίζοντο,
  ἐταράσσετο δὲ ἡ πόλις.
  <h3 id="esther4">4</h3><span style="color:#b00e23">(1)</span> Ὁ δὲ Μαρδοχαῖος
  ἐπιγνοὺς τὸ συντελούµενον διέρρηξεν τὰ ἱµάτια αὐτοῦ καὶ ἐνεδύσατο σάκκον καὶ
  κατεπάσατο σποδὸν καὶ ἐκπηδήσας διὰ τῆς πλατείας τῆς πόλεως ἐβόα φωνῇ µεγάλῃ
  Αἴρεται ἔθνος µηδὲν ἠδικηκός. <span style="color:#b00e23">(2)</span> καὶ
  ἦλθεν ἕως τῆς πύλης τοῦ βασιλέως καὶ ἔστη· οὐ γὰρ ἦν ἐξὸν αὐτῷ εἰσελθεῖν εἰς
  τὴν αὐλὴν σάκκον ἔχοντι καὶ σποδόν. <span style="color:#b00e23">(3)</span>
  καὶ ἐν πάσῃ χώρᾳ, οὗ ἐξετίθετο τὰ γράµµατα, κραυγὴ καὶ κοπετὸς καὶ πένθος
  µέγα τοῖς Ιουδαίοις, σάκκον καὶ σποδὸν ἔστρωσαν ἑαυτοῖς. <span style=
  "color:#b00e23">(4)</span> καὶ εἰσῆλθον αἱ ἅβραι καὶ οἱ εὐνοῦχοι τῆς
  βασιλίσσης καὶ ἀνήíειλαν αὐτῇ, καὶ ἐταράχθη ἀκούσασα τὸ γεγονὸς καὶ
  ἀπέστειλεν στολίσαι τὸν Μαρδοχαῖον καὶ ἀφελέσθαι αὐτοῦ τὸν σάκκον, ὁ δὲ οὐκ
  ἐπείσθη. <span style="color:#b00e23">(5)</span> ἡ δὲ Εσθηρ προσεκαλέσατο
  Αχραθαῖον τὸν εὐνοῦχον αὐτῆς, ὃς παρειστήκει αὐτῇ, καὶ ἀπέστειλεν µαθεῖν αὐτῇ
  παρὰ τοῦ Μαρδοχαίου τὸ ἀκριβές· <span style="color:#b00e23">(6)</span>
  <span style="color:#b00e23">(7)</span> ὁ δὲ Μαρδοχαῖος ὑπέδειξεν αὐτῷ τὸ
  γεγονὸς καὶ τὴν ἐπαíελίαν, ἣν ἐπηíείλατο Αµαν τῷ βασιλεῖ εἰς τὴν γάζαν
  ταλάντων µυρίων, ἵνα ἀπολέσῃ τοὺς Ιουδαίους· <span style=
  "color:#b00e23">(8)</span> καὶ τὸ ἀντίγραφον τὸ ἐν Σούσοις ἐκτεθὲν ὑπὲρ τοῦ
  ἀπολέσθαι αὐτοὺς ἔδωκεν αὐτῷ δεῖξαι τῇ Εσθηρ καὶ εἶπεν αὐτῷ ἐντείλασθαι αὐτῇ
  εἰσελθούσῃ παραιτήσασθαι τὸν βασιλέα καὶ ἀξιῶσαι αὐτὸν περὶ τοῦ λαοῦ
  µνησθεῖσα ἡµερῶν ταπεινώσεώς σου ὡς ἐτράφης ἐν χειρί µου, διότι Αµαν ὁ
  δευτερεύων τῷ βασιλεῖ ἐλάλησεν καθ’ ἡµῶν εἰς θάνατον· ἐπικάλεσαι τὸν κύριον
  καὶ λάλησον τῷ βασιλεῖ περὶ ἡµῶν καὶ ῥῦσαι ἡµᾶς ἐκ θανάτου. <span style=
  "color:#b00e23">(9)</span> εἰσελθὼν δὲ ὁ Αχραθαῖος ἐλάλησεν αὐτῇ πάντας τοὺς
  λόγους τούτους. <span style="color:#b00e23">(10)</span> εἶπεν δὲ Εσθηρ πρὸς
  Αχραθαῖον Πορεύθητι πρὸς Μαρδοχαῖον καὶ εἰπὸν ὅτι <span style=
  "color:#b00e23">(11)</span> Τὰ ἔθνη πάντα τῆς βασιλείας γινώσκει ὅτι πᾶς
  ἄνθρωπος ἢ γυνή, ὃς εἰσελεύσεται πρὸς τὸν βασιλέα εἰς τὴν αὐλὴν τὴν ἐσωτέραν
  ἄκλητος, οὐκ ἔστιν αὐτῷ σωτηρία· πλὴν ᾧ ἐκτείνει ὁ βασιλεὺς τὴν χρυσῆν
  ῥάβδον, οὗτος σωθήσεται· κἀγὼ οὐ κέκληµαι εἰσελθεῖν πρὸς τὸν βασιλέα, εἰσὶν
  αὗται ἡµέραι τριάκοντα. <span style="color:#b00e23">(12)</span> καὶ ἀπήíειλεν
  Αχραθαῖος Μαρδοχαίῳ πάντας τοὺς λόγους Εσθηρ. <span style=
  "color:#b00e23">(13)</span> καὶ εἶπεν Μαρδοχαῖος πρὸς Αχραθαῖον Πορεύθητι καὶ
  εἰπὸν αὐτῇ Εσθηρ, µὴ εἴπῃς σεαυτῇ ὅτι σωθήσῃ µόνη ἐν τῇ βασιλείᾳ παρὰ πάντας
  τοὺς Ιουδαίους· <span style="color:#b00e23">(14)</span> ὡς ὅτι ἐὰν παρακούσῃς
  ἐν τούτῳ τῷ καιρῷ, ἄMοθεν βοήθεια καὶ σκέπη ἔσται τοῖς Ιουδαίοις, σὺ δὲ καὶ ὁ
  οἶκος τοῦ πατρός σου ἀπολεῖσθε· καὶ τίς οἶδεν εἰ εἰς τὸν καιρὸν τοῦτον
  ἐβασίλευσας; <span style="color:#b00e23">(15)</span> καὶ ἐξαπέστειλεν Εσθηρ
  τὸν ἥκοντα πρὸς αὐτὴν πρὸς Μαρδοχαῖον λέγουσα <span style=
  "color:#b00e23">(16)</span> Βαδίσας ἐκκλησίασον τοὺς Ιουδαίους τοὺς ἐν
  Σούσοις καὶ νηστεύσατε ἐπ’ ἐµοὶ καὶ µὴ φάγητε µηδὲ πίητε ἐπὶ ἡµέρας τρεῖς
  νύκτα καὶ ἡµέραν, κἀγὼ δὲ καὶ αἱ ἅβραι µου ἀσιτήσοµεν, καὶ τότε εἰσελεύσοµαι
  πρὸς τὸν βασιλέα παρὰ τὸν νόµον, ἐὰν καὶ ἀπολέσθαι µε ᾖ. <span style=
  "color:#b00e23">(17)</span> Καὶ βαδίσας Μαρδοχαῖος ἐποίησεν ὅσα ἐνετείλατο
  αὐτῷ Εσθηρ,
  <h3 id="estherC">C</h3><span style="color:#b00e23">(17a)</span> καὶ ἐδεήθη
  κυρίου µνηµονεύων πάντα τὰ ἔργα κυρίου καὶ εἶπεν <span style=
  "color:#b00e23">(17b)</span> Κύριε κύριε βασιλεῦ πάντων κρατῶν, ὅτι ἐν
  ἐξουσίᾳ σου τὸ πᾶν ἐστιν, καὶ οὐκ ἔστιν ὁ ἀντιδοξῶν σοι ἐν τῷ θέλειν σε σῶσαι
  τὸν Ισραηλ· <span style="color:#b00e23">(17c)</span> ὅτι σὺ ἐποίησας τὸν
  οὐρανὸν καὶ τὴν γῆν καὶ πᾶν θαυµαζόµενον ἐν τῇ ὑπ’ οὐρανὸν καὶ κύριος εἶ
  πάντων, καὶ οὐκ ἔστιν ὃς ἀντιτάξεταί σοι τῷ κυρίῳ. <span style=
  "color:#b00e23">(17d)</span> σὺ πάντα γινώσκεις· σὺ οἶδας, κύριε, ὅτι οὐκ ἐν
  ὕβρει οὐδὲ ἐν ὑπερηφανίᾳ οὐδὲ ἐν φιλοδοξίᾳ ἐποίησα τοῦτο, τὸ µὴ προσκυνεῖν
  τὸν ὑπερήφανον Αµαν, ὅτι ηὐδόκουν φιλεῖν πέλµατα ποδῶν αὐτοῦ πρὸς σωτηρίαν
  Ισραηλ· <span style="color:#b00e23">(17e)</span> ἀλλὰ ἐποίησα τοῦτο, ἵνα µὴ
  θῶ δόξαν ἀνθρώπου ὑπεράνω δόξης θεοῦ, καὶ οὐ προσκυνήσω οὐδένα πλὴν σοῦ τοῦ
  κυρίου µου καὶ οὐ ποιήσω αὐτὰ ἐν ὑπερηφανίᾳ. <span style=
  "color:#b00e23">(17f)</span> καὶ νῦν, κύριε ὁ θεὸς ὁ βασιλεὺς ὁ θεὸς Αβρααµ,
  φεῖσαι τοῦ λαοῦ σου, ὅτι ἐπιβλέπουσιν ἡµῖν εἰς καταφθορὰν καὶ ἐπεθύµησαν
  ἀπολέσαι τὴν ἐξ ἀρχῆς κληρονοµίαν σου· <span style=
  "color:#b00e23">(17g)</span> µὴ ὑπερίδῃς τὴν µερίδα σου, ἣν σεαυτῷ ἐλυτρώσω
  ἐκ γῆς Αἰγύπτου· <span style="color:#b00e23">(17h)</span> ἐπάκουσον τῆς
  δεήσεώς µου καὶ ἱλάσθητι τῷ κλήρῳ σου καὶ στρέψον τὸ πένθος ἡµῶν εἰς εὐωχίαν,
  ἵνα ζῶντες ὑµνῶµέν σου τὸ ὄνοµα, κύριε, καὶ µὴ ἀφανίσῃς στόµα αἰνούντων σοι.
  — <span style="color:#b00e23">(17i)</span> καὶ πᾶς Ισραηλ ἐκέκραξαν ἐξ ἰσχύος
  αὐτῶν, ὅτι θάνατος αὐτῶν ἐν ὀφθαλµοῖς αὐτῶν. (17k) Καὶ Εσθηρ ἡ βασίλισσα
  κατέφυγεν ἐπὶ τὸν κύριον ἐν ἀγῶνι θανάτου κατειληµµένη καὶ ἀφελοµένη τὰ
  ἱµάτια τῆς δόξης αὐτῆς ἐνεδύσατο ἱµάτια στενοχωρίας καὶ πένθους καὶ ἀντὶ τῶν
  ὑπερηφάνων ἡδυσµάτων σποδοῦ καὶ κοπριῶν ἔπλησεν τὴν κεφαλὴν αὐτῆς καὶ τὸ σῶµα
  αὐτῆς ἐταπείνωσεν σφόδρα καὶ πάντα τόπον κόσµου ἀγαλλιάµατος αὐτῆς ἔπλησε
  στρεπτῶν τριχῶν αὐτῆς καὶ ἐδεῖτο κυρίου θεοῦ Ισραηλ καὶ εἶπεν <span style=
  "color:#b00e23">(17l)</span> Κύριέ µου ὁ βασιλεὺς ἡµῶν, σὺ εἶ µόνος· βοήθησόν
  µοι τῇ µόνῃ καὶ µὴ ἐχούσῃ βοηθὸν εἰ µὴ σέ, ὅτι κίνδυνός µου ἐν χειρί µου.
  <span style="color:#b00e23">(17m)</span> ἐγὼ ἤκουον ἐκ γενετῆς µου ἐν φυλῇ
  πατριᾶς µου ὅτι σύ, κύριε, ἔλαβες τὸν Ισραηλ ἐκ πάντων τῶν ἐθνῶν καὶ τοὺς
  πατέρας ἡµῶν ἐκ πάντων τῶν προγόνων αὐτῶν εἰς κληρονοµίαν αἰώνιον καὶ
  ἐποίησας αὐτοῖς ὅσα ἐλάλησας. <span style="color:#b00e23">(17n)</span> καὶ
  νῦν ἡµάρτοµεν ἐνώπιόν σου, καὶ παρέδωκας ἡµᾶς εἰς χεῖρας τῶν ἐχθρῶν ἡµῶν,
  ἀνθ’ ὧν ἐδοξάσαµεν τοὺς θεοὺς αὐτῶν· δίκαιος εἶ, κύριε. <span style=
  "color:#b00e23">(17o)</span> καὶ νῦν οὐχ ἱκανώθησαν ἐν πικρασµῷ δουλείας
  ἡµῶν, ἀλλὰ ἔθηκαν τὰς χεῖρας αὐτῶν ἐπὶ τὰς χεῖρας τῶν εἰδώλων αὐτῶν ἐξᾶραι
  ὁρισµὸν στόµατός σου καὶ ἀφανίσαι κληρονοµίαν σου καὶ ἐµφράξαι στόµα
  αἰνούντων σοι καὶ σβέσαι δόξαν οἴκου σου καὶ θυσιαστήριόν σου <span style=
  "color:#b00e23">(17p)</span> καὶ ἀνοῖξαι στόµα ἐθνῶν εἰς ἀρετὰς µαταίων καὶ
  θαυµασθῆναι βασιλέα σάρκινον εἰς αἰῶνα. (<span style=
  "color:#b00e23">17q</span>) µὴ παραδῷς, κύριε, τὸ σκῆπτρόν σου τοῖς µὴ οὖσιν,
  καὶ µὴ καταγελασάτωσαν ἐν τῇ πτώσει ἡµῶν, ἀλλὰ στρέψον τὴν βουλὴν αὐτῶν ἐπ’
  αὐτούς, τὸν δὲ ἀρξάµενον ἐφ’ ἡµᾶς παραδειγµάτισον. <span style=
  "color:#b00e23">(17r)</span> µνήσθητι, κύριε, γνώσθητι ἐν καιρῷ θλίψεως ἡµῶν
  καὶ ἐµὲ θάρσυνον, βασιλεῦ τῶν θεῶν καὶ πάσης ἀρχῆς ἐπικρατῶν· <span style=
  "color:#b00e23">(17s)</span> δὸς λόγον εὔρυθµον εἰς τὸ στόµα µου ἐνώπιον τοῦ
  λέοντος καὶ µετάθες τὴν καρδίαν αὐτοῦ εἰς µῖσος τοῦ πολεµοῦντος ἡµᾶς εἰς
  συντέλειαν αὐτοῦ καὶ τῶν ὁµονοούντων αὐτῷ· <span style=
  "color:#b00e23">(17t)</span> ἡµᾶς δὲ ῥῦσαι ἐν χειρί σου καὶ βοήθησόν µοι τῇ
  µόνῃ καὶ µὴ ἐχούσῃ εἰ µὴ σέ, κύριε. <span style="color:#b00e23">(17u)</span>
  πάντων γνῶσιν ἔχεις καὶ οἶδας ὅτι ἐµίσησα δόξαν ἀνόµων καὶ βδελύσσοµαι κοίτην
  ἀπεριτµήτων καὶ παντὸς ἀλλοτρίου. <span style="color:#b00e23">(17w)</span> σὺ
  οἶδας τὴν ἀνάγκην µου, ὅτι βδελύσσοµαι τὸ σηµεῖον τῆς ὑπερηφανίας µου, ὅ
  ἐστιν ἐπὶ τῆς κεφαλῆς µου ἐν ἡµέραις ὀπτασίας µου· βδελύσσοµαι αὐτὸ ὡς ῥάκος
  καταµηνίων καὶ οὐ φορῶ αὐτὸ ἐν ἡµέραις ἡσυχίας µου. <span style=
  "color:#b00e23">(17x)</span> καὶ οὐκ ἔφαγεν ἡ δούλη σου τράπεζαν Αµαν καὶ οὐκ
  ἐδόξασα συµπόσιον βασιλέως οὐδὲ ἔπιον οἶνον σπονδῶν· <span style=
  "color:#b00e23">(17y)</span> καὶ οὐκ ηὐφράνθη ἡ δούλη σου ἀφ’ ἡµέρας
  µεταβολῆς µου µέχρι νῦν πλὴν ἐπὶ σοί, κύριε ὁ θεὸς Αβρααµ. <span style=
  "color:#b00e23">(17z)</span> ὁ θεὸς ὁ ἰσχύων ἐπὶ πάντας, εἰσάκουσον φωνὴν
  ἀπηλπισµένων καὶ ῥῦσαι ἡµᾶς ἐκ χειρὸς τῶν πονηρευοµένων· καὶ ῥῦσαί µε ἐκ τοῦ
  φόβου µου.
  <h3 id="estherD">D</h3><span style="color:#b00e23">(5:1)</span> Καὶ ἐγενήθη
  ἐν τῇ ἡµέρᾳ τῇ τρίτῃ, ὡς ἐπαύσατο προσευχοµένη, ἐξεδύσατο τὰ ἱµάτια τῆς
  θεραπείας καὶ περιεβάλετο τὴν δόξαν αὐτῆς <span style=
  "color:#b00e23">(5:1a)</span> καὶ γενηθεῖσα ἐπιφανὴς ἐπικαλεσαµένη τὸν πάντων
  ἐπόπτην θεὸν καὶ σωτῆρα παρέλαβεν τὰς δύο ἅβρας καὶ τῇ µὲν µιᾷ ἐπηρείδετο ὡς
  τρυφερευοµένη, ἡ δὲ ἑτέρα ἐπηκολούθει κουφίζουσα τὴν ἔνδυσιν αὐτῆς,
  <span style="color:#b00e23">(5:1b)</span> καὶ αὐτὴ ἐρυθριῶσα ἀκµῇ κάλλους
  αὐτῆς, καὶ τὸ πρόσωπον αὐτῆς ἱλαρὸν ὡς προσφιλές, ἡ δὲ καρδία αὐτῆς
  ἀπεστενωµένη ἀπὸ τοῦ φόβου. <span style="color:#b00e23">(5:1c)</span> καὶ
  εἰσελθοῦσα πάσας τὰς θύρας κατέστη ἐνώπιον τοῦ βασιλέως, καὶ αὐτὸς ἐκάθητο
  ἐπὶ τοῦ θρόνου τῆς βασιλείας αὐτοῦ καὶ πᾶσαν στολὴν τῆς ἐπιφανείας αὐτοῦ
  ἐνεδεδύκει, ὅλος διὰ χρυσοῦ καὶ λίθων πολυτελῶν, καὶ ἦν φοβερὸς σφόδρα.
  <span style="color:#b00e23">(5:1d)</span> καὶ ἄρας τὸ πρόσωπον αὐτοῦ
  πεπυρωµένον δόξῃ ἐν ἀκµῇ θυµοῦ ἔβλεψεν, καὶ ἔπεσεν ἡ βασίλισσα καὶ µετέβαλεν
  τὸ χρῶµα αὐτῆς ἐν ἐκλύσει καὶ κατεπέκυψεν ἐπὶ τὴν κεφαλὴν τῆς ἅβρας τῆς
  προπορευοµένης. (1e) καὶ µετέβαλεν ὁ θεὸς τὸ πνεῦµα τοῦ βασιλέως εἰς
  πραύ̈τητα, καὶ ἀγωνιάσας ἀνεπήδησεν ἀπὸ τοῦ θρόνου αὐτοῦ καὶ ἀνέλαβεν αὐτὴν
  ἐπὶ τὰς ἀγκάλας αὐτοῦ, µέχρις οὗ κατέστη, καὶ παρεκάλει αὐτὴν λόγοις
  εἰρηνικοῖς καὶ εἶπεν αὐτῇ <span style="color:#b00e23">(5:1f)</span> Τί ἐστιν,
  Εσθηρ; ἐγὼ ὁ ἀδελφός σου, θάρσει, οὐ µὴ ἀποθάνῃς, ὅτι κοινὸν τὸ πρόσταγµα
  ἡµῶν ἐστιν· πρόσελθε. <span style="color:#b00e23">(5:2)</span> καὶ ἄρας τὴν
  χρυσῆν ῥάβδον ἐπέθηκεν ἐπὶ τὸν τράχηλον αὐτῆς καὶ ἠσπάσατο αὐτὴν καὶ εἶπεν
  Λάλησόν µοι. <span style="color:#b00e23">(5:2a)</span> καὶ εἶπεν αὐτῷ Εἶδόν
  σε, κύριε, ὡς ἄíελον θεοῦ, καὶ ἐταράχθη ἡ καρδία µου ἀπὸ φόβου τῆς δόξης σου·
  ὅτι θαυµαστὸς εἶ, κύριε, καὶ τὸ πρόσωπόν σου χαρίτων µεστόν. <span style=
  "color:#b00e23">(5:2b)</span> ἐν δὲ τῷ διαλέγεσθαι αὐτὴν ἔπεσεν ἀπὸ ἐκλύσεως
  αὐτῆς, καὶ ὁ βασιλεὺς ἐταράσσετο, καὶ πᾶσα ἡ θεραπεία αὐτοῦ παρεκάλει αὐτήν.
  <h3 id="esther5">5</h3><span style="color:#b00e23">(3)</span> καὶ εἶπεν ὁ
  βασιλεύς Τί θέλεις, Εσθηρ, καὶ τί σού ἐστιν τὸ ἀξίωµα; ἕως τοῦ ἡµίσους τῆς
  βασιλείας µου καὶ ἔσται σοι. <span style="color:#b00e23">(4)</span> εἶπεν δὲ
  Εσθηρ Ἡµέρα µου ἐπίσηµος σήµερόν ἐστιν· εἰ οὖν δοκεῖ τῷ βασιλεῖ, ἐλθάτω καὶ
  αὐτὸς καὶ Αµαν εἰς τὴν δοχήν, ἣν ποιήσω σήµερον. <span style=
  "color:#b00e23">(5)</span> καὶ εἶπεν ὁ βασιλεύς Κατασπεύσατε Αµαν, ὅπως
  ποιήσωµεν τὸν λόγον Εσθηρ· καὶ παραγίνονται ἀµφότεροι εἰς τὴν δοχήν, ἣν εἶπεν
  Εσθηρ. <span style="color:#b00e23">(6)</span> ἐν δὲ τῷ πότῳ εἶπεν ὁ βασιλεὺς
  πρὸς Εσθηρ Τί ἐστιν, βασίλισσα Εσθηρ; καὶ ἔσται σοι ὅσα ἀξιοῖς. <span style=
  "color:#b00e23">(7)</span> καὶ εἶπεν Τὸ αἴτηµά µου καὶ τὸ ἀξίωµά µου·
  <span style="color:#b00e23">(8)</span> εἰ εὗρον χάριν ἐνώπιον τοῦ βασιλέως,
  ἐλθάτω ὁ βασιλεὺς καὶ Αµαν ἐπὶ τὴν αὔριον εἰς τὴν δοχήν, ἣν ποιήσω αὐτοῖς,
  καὶ αὔριον ποιήσω τὰ αὐτά. <span style="color:#b00e23">(9)</span> Καὶ ἐξῆλθεν
  ὁ Αµαν ἀπὸ τοῦ βασιλέως ὑπερχαρὴς εὐφραινόµενος· ἐν δὲ τῷ ἰδεῖν Αµαν
  Μαρδοχαῖον τὸν Ιουδαῖον ἐν τῇ αὐλῇ ἐθυµώθη σφόδρα. <span style=
  "color:#b00e23">(10)</span> καὶ εἰσελθὼν εἰς τὰ ἴδια ἐκάλεσεν τοὺς φίλους καὶ
  Ζωσαραν τὴν γυναῖκα αὐτοῦ <span style="color:#b00e23">(11)</span> καὶ
  ὑπέδειξεν αὐτοῖς τὸν πλοῦτον αὐτοῦ καὶ τὴν δόξαν, ἣν ὁ βασιλεὺς αὐτῷ
  περιέθηκεν, καὶ ὡς ἐποίησεν αὐτὸν πρωτεύειν καὶ ἡγεῖσθαι τῆς βασιλείας.
  <span style="color:#b00e23">(12)</span> καὶ εἶπεν Αµαν Οὐ κέκληκεν ἡ
  βασίλισσα µετὰ τοῦ βασιλέως οὐδένα εἰς τὴν δοχὴν ἀλλ’ ἢ ἐµέ, καὶ εἰς τὴν
  αὔριον κέκληµαι· <span style="color:#b00e23">(13)</span> καὶ ταῦτά µοι οὐκ
  ἀρέσκει, ὅταν ἴδω Μαρδοχαῖον τὸν Ιουδαῖον ἐν τῇ αὐλῇ. <span style=
  "color:#b00e23">(14)</span> καὶ εἶπεν πρὸς αὐτὸν Ζωσαρα ἡ γυνὴ αὐτοῦ καὶ οἱ
  φίλοι Κοπήτω σοι ξύλον πηχῶν πεντήκοντα, ὄρθρου δὲ εἰπὸν τῷ βασιλεῖ καὶ
  κρεµασθήτω Μαρδοχαῖος ἐπὶ τοῦ ξύλου· σὺ δὲ εἴσελθε εἰς τὴν δοχὴν σὺν τῷ
  βασιλεῖ καὶ εὐφραίνου. καὶ ἤρεσεν τὸ ῥῆµα τῷ Αµαν, καὶ ἡτοιµάσθη τὸ ξύλον.
  <h3 id="esther6">6</h3><span style="color:#b00e23">(1)</span> Ὁ δὲ κύριος
  ἀπέστησεν τὸν ὕπνον ἀπὸ τοῦ βασιλέως τὴν νύκτα ἐκείνην, καὶ εἶπεν τῷ
  διδασκάλῳ αὐτοῦ εἰσφέρειν γράµµατα µνηµόσυνα τῶν ἡµερῶν ἀναγινώσκειν αὐτῷ.
  <span style="color:#b00e23">(2)</span> εὗρεν δὲ τὰ γράµµατα τὰ γραφέντα περὶ
  Μαρδοχαίου, ὡς ἀπήíειλεν τῷ βασιλεῖ περὶ τῶν δύο εὐνούχων τοῦ βασιλέως ἐν τῷ
  φυλάσσειν αὐτοὺς καὶ ζητῆσαι ἐπιβαλεῖν τὰς χεῖρας Ἀρταξέρξῃ. <span style=
  "color:#b00e23">(3)</span> εἶπεν δὲ ὁ βασιλεύς Τίνα δόξαν ἢ χάριν ἐποιήσαµεν
  τῷ Μαρδοχαίῳ; καὶ εἶπαν οἱ διάκονοι τοῦ βασιλέως Οὐκ ἐποίησας αὐτῷ οὐδέν.
  <span style="color:#b00e23">(4)</span> ἐν δὲ τῷ πυνθάνεσθαι τὸν βασιλέα περὶ
  τῆς εὐνοίας Μαρδοχαίου ἰδοὺ Αµαν ἐν τῇ αὐλῇ· εἶπεν δὲ ὁ βασιλεύς Τίς ἐν τῇ
  αὐλῇ; ὁ δὲ Αµαν εἰσῆλθεν εἰπεῖν τῷ βασιλεῖ κρεµάσαι τὸν Μαρδοχαῖον ἐπὶ τῷ
  ξύλῳ, ᾧ ἡτοίµασεν. <span style="color:#b00e23">(5)</span> καὶ εἶπαν οἱ
  διάκονοι τοῦ βασιλέως Ἰδοὺ Αµαν ἕστηκεν ἐν τῇ αὐλῇ· καὶ εἶπεν ὁ βασιλεύς
  Καλέσατε αὐτόν. <span style="color:#b00e23">(6)</span> εἶπεν δὲ ὁ βασιλεὺς τῷ
  Αµαν Τί ποιήσω τῷ ἀνθρώπῳ, ὃν ἐγὼ θέλω δοξάσαι; εἶπεν δὲ ἐν ἑαυτῷ Αµαν Τίνα
  θέλει ὁ βασιλεὺς δοξάσαι εἰ µὴ ἐµέ; <span style="color:#b00e23">(7)</span>
  εἶπεν δὲ πρὸς τὸν βασιλέα Ἄνθρωπον, ὃν ὁ βασιλεὺς θέλει δοξάσαι, <span style=
  "color:#b00e23">(8)</span> ἐνεγκάτωσαν οἱ παῖδες τοῦ βασιλέως στολὴν
  βυσσίνην, ἣν ὁ βασιλεὺς περιβάλλεται, καὶ ἵππον, ἐφ’ ὃν ὁ βασιλεὺς ἐπιβαίνει,
  <span style="color:#b00e23">(9)</span> καὶ δότω ἑνὶ τῶν φίλων τοῦ βασιλέως
  τῶν ἐνδόξων καὶ στολισάτω τὸν ἄνθρωπον, ὃν ὁ βασιλεὺς ἀγαπᾷ, καὶ ἀναβιβασάτω
  αὐτὸν ἐπὶ τὸν ἵππον καὶ κηρυσσέτω διὰ τῆς πλατείας τῆς πόλεως λέγων Οὕτως
  ἔσται παντὶ ἀνθρώπῳ, ὃν ὁ βασιλεὺς δοξάζει. <span style=
  "color:#b00e23">(10)</span> εἶπεν δὲ ὁ βασιλεὺς τῷ Αµαν Καθὼς ἐλάλησας, οὕτως
  ποίησον τῷ Μαρδοχαίῳ τῷ Ιουδαίῳ τῷ θεραπεύοντι ἐν τῇ αὐλῇ, καὶ µὴ παραπεσάτω
  σου λόγος ὧν ἐλάλησας. <span style="color:#b00e23">(11)</span> ἔλαβεν δὲ Αµαν
  τὴν στολὴν καὶ τὸν ἵππον καὶ ἐστόλισεν τὸν Μαρδοχαῖον καὶ ἀνεβίβασεν αὐτὸν
  ἐπὶ τὸν ἵππον καὶ διῆλθεν διὰ τῆς πλατείας τῆς πόλεως καὶ ἐκήρυσσεν λέγων
  Οὕτως ἔσται παντὶ ἀνθρώπῳ, ὃν ὁ βασιλεὺς θέλει δοξάσαι. <span style=
  "color:#b00e23">(12)</span> ἐπέστρεψεν δὲ ὁ Μαρδοχαῖος εἰς τὴν αὐλήν, Αµαν δὲ
  ὑπέστρεψεν εἰς τὰ ἴδια λυπούµενος κατὰ κεφαλῆς. <span style=
  "color:#b00e23">(13)</span> καὶ διηγήσατο Αµαν τὰ συµβεβηκότα αὐτῷ Ζωσαρα τῇ
  γυναικὶ αὐτοῦ καὶ τοῖς φίλοις, καὶ εἶπαν πρὸς αὐτὸν οἱ φίλοι καὶ ἡ γυνή Εἰ ἐκ
  γένους Ιουδαίων Μαρδοχαῖος, ἦρξαι ταπεινοῦσθαι ἐνώπιον αὐτοῦ, πεσὼν πεσῇ· οὐ
  µὴ δύνῃ αὐτὸν ἀµύνασθαι, ὅτι θεὸς ζῶν µετ’ αὐτοῦ. — <span style=
  "color:#b00e23">(14)</span> ἔτι αὐτῶν λαλούντων παραγίνονται οἱ εὐνοῦχοι
  ἐπισπεύδοντες τὸν Αµαν ἐπὶ τὸν πότον, ὃν ἡτοίµασεν Εσθηρ.
  <h3 id="esther7">7</h3><span style="color:#b00e23">(1)</span> Εἰσῆλθεν δὲ ὁ
  βασιλεὺς καὶ Αµαν συµπιεῖν τῇ βασιλίσσῃ. <span style=
  "color:#b00e23">(2)</span> εἶπεν δὲ ὁ βασιλεὺς Εσθηρ τῇ δευτέρᾳ ἡµέρᾳ ἐν τῷ
  πότῳ Τί ἐστιν, Εσθηρ βασίλισσα, καὶ τί τὸ αἴτηµά σου καὶ τί τὸ ἀξίωµά σου;
  καὶ ἔστω σοι ἕως τοῦ ἡµίσους τῆς βασιλείας µου. <span style=
  "color:#b00e23">(3)</span> καὶ ἀποκριθεῖσα εἶπεν Εἰ εὗρον χάριν ἐνώπιον τοῦ
  βασιλέως, δοθήτω ἡ ψυχή µου τῷ αἰτήµατί µου καὶ ὁ λαός µου τῷ ἀξιώµατί µου·
  <span style="color:#b00e23">(4)</span> ἐπράθηµεν γὰρ ἐγώ τε καὶ ὁ λαός µου
  εἰς ἀπώλειαν καὶ διαρπαγὴν καὶ δουλείαν, ἡµεῖς καὶ τὰ τέκνα ἡµῶν εἰς παῖδας
  καὶ παιδίσκας, καὶ παρήκουσα· οὐ γὰρ ἄξιος ὁ διάβολος τῆς αὐλῆς τοῦ βασιλέως.
  <span style="color:#b00e23">(5)</span> εἶπεν δὲ ὁ βασιλεύς Τίς οὗτος, ὅστις
  ἐτόλµησεν ποιῆσαι τὸ πρᾶγµα τοῦτο; <span style="color:#b00e23">(6)</span>
  εἶπεν δὲ Εσθηρ Ἄνθρωπος ἐχθρὸς Αµαν ὁ πονηρὸς οὗτος. Αµαν δὲ ἐταράχθη ἀπὸ τοῦ
  βασιλέως καὶ τῆς βασιλίσσης. <span style="color:#b00e23">(7)</span> ὁ δὲ
  βασιλεὺς ἐξανέστη ἐκ τοῦ συµποσίου εἰς τὸν κῆπον· ὁ δὲ Αµαν παρῃτεῖτο τὴν
  βασίλισσαν, ἑώρα γὰρ ἑαυτὸν ἐν κακοῖς ὄντα. <span style=
  "color:#b00e23">(8)</span> ἐπέστρεψεν δὲ ὁ βασιλεὺς ἐκ τοῦ κήπου, Αµαν δὲ
  ἐπιπεπτώκει ἐπὶ τὴν κλίνην ἀξιῶν τὴν βασίλισσαν· εἶπεν δὲ ὁ βασιλεύς Ὥστε καὶ
  τὴν γυναῖκα βιάζῃ ἐν τῇ οἰκίᾳ µου; Αµαν δὲ ἀκούσας διετράπη τῷ προσώπῳ.
  <span style="color:#b00e23">(9)</span> εἶπεν δὲ Βουγαθαν εἷς τῶν εὐνούχων
  πρὸς τὸν βασιλέα Ἰδοὺ καὶ ξύλον ἡτοίµασεν Αµαν Μαρδοχαίῳ τῷ λαλήσαντι περὶ
  τοῦ βασιλέως, καὶ ὤρθωται ἐν τοῖς Αµαν ξύλον πηχῶν πεντήκοντα. εἶπεν δὲ ὁ
  βασιλεύς Σταυρωθήτω ἐπ’ αὐτοῦ. <span style="color:#b00e23">(10)</span> καὶ
  ἐκρεµάσθη Αµαν ἐπὶ τοῦ ξύλου, ὃ ἡτοίµασεν Μαρδοχαίῳ. καὶ τότε ὁ βασιλεὺς
  ἐκόπασεν τοῦ θυµοῦ.
  <h3 id="esther8">8</h3><span style="color:#b00e23">(1)</span> Καὶ ἐν αὐτῇ τῇ
  ἡµέρᾳ ὁ βασιλεὺς Ἀρταξέρξης ἐδωρήσατο Εσθηρ ὅσα ὑπῆρχεν Αµαν τῷ διαβόλῳ, καὶ
  Μαρδοχαῖος προσεκλήθη ὑπὸ τοῦ βασιλέως, ὑπέδειξεν γὰρ Εσθηρ ὅτι ἐνοικείωται
  αὐτῇ. <span style="color:#b00e23">(2)</span> ἔλαβεν δὲ ὁ βασιλεὺς τὸν
  δακτύλιον, ὃν ἀφείλατο Αµαν, καὶ ἔδωκεν αὐτὸν Μαρδοχαίῳ, καὶ κατέστησεν Εσθηρ
  Μαρδοχαῖον ἐπὶ πάντων τῶν Αµαν. <span style="color:#b00e23">(3)</span> καὶ
  προσθεῖσα ἐλάλησεν πρὸς τὸν βασιλέα καὶ προσέπεσεν πρὸς τοὺς πόδας αὐτοῦ καὶ
  ἠξίου ἀφελεῖν τὴν Αµαν κακίαν καὶ ὅσα ἐποίησεν τοῖς Ιουδαίοις. <span style=
  "color:#b00e23">(4)</span> ἐξέτεινεν δὲ ὁ βασιλεὺς Εσθηρ τὴν ῥάβδον τὴν
  χρυσῆν, ἐξηγέρθη δὲ Εσθηρ παρεστηκέναι τῷ βασιλεῖ. <span style=
  "color:#b00e23">(5)</span> καὶ εἶπεν Εσθηρ Εἰ δοκεῖ σοι καὶ εὗρον χάριν,
  πεµφθήτω ἀποστραφῆναι τὰ γράµµατα τὰ ἀπεσταλµένα ὑπὸ Αµαν τὰ γραφέντα
  ἀπολέσθαι τοὺς Ιουδαίους, οἵ εἰσιν ἐν τῇ βασιλείᾳ σου· <span style=
  "color:#b00e23">(6)</span> πῶς γὰρ δυνήσοµαι ἰδεῖν τὴν κάκωσιν τοῦ λαοῦ µου
  καὶ πῶς δυνήσοµαι σωθῆναι ἐν τῇ ἀπωλείᾳ τῆς πατρίδος µου; <span style=
  "color:#b00e23">(7)</span> καὶ εἶπεν ὁ βασιλεὺς πρὸς Εσθηρ Εἰ πάντα τὰ
  ὑπάρχοντα Αµαν ἔδωκα καὶ ἐχαρισάµην σοι καὶ αὐτὸν ἐκρέµασα ἐπὶ ξύλου, ὅτι τὰς
  χεῖρας ἐπήνεγκε τοῖς Ιουδαίοις, τί ἔτι ἐπιζητεῖς; <span style=
  "color:#b00e23">(8)</span> γράψατε καὶ ὑµεῖς ἐκ τοῦ ὀνόµατός µου ὡς δοκεῖ
  ὑµῖν καὶ σφραγίσατε τῷ δακτυλίῳ µου· ὅσα γὰρ γράφεται τοῦ βασιλέως
  ἐπιτάξαντος καὶ σφραγισθῇ τῷ δακτυλίῳ µου, οὐκ ἔστιν αὐτοῖς ἀντειπεῖν.
  <span style="color:#b00e23">(9)</span> ἐκλήθησαν δὲ οἱ γραµµατεῖς ἐν τῷ πρώτῳ
  µηνί, ὅς ἐστι Νισα, τρίτῃ καὶ εἰκάδι τοῦ αὐτοῦ ἔτους, καὶ ἐγράφη τοῖς
  Ιουδαίοις ὅσα ἐνετείλατο τοῖς οἰκονόµοις καὶ τοῖς ἄρχουσιν τῶν σατραπῶν ἀπὸ
  τῆς Ἰνδικῆς ἕως τῆς Αἰθιοπίας, ἑκατὸν εἴκοσι ἑπτὰ σατραπείαις κατὰ χώραν καὶ
  χώραν, κατὰ τὴν ἑαυτῶν λέξιν. <span style="color:#b00e23">(10)</span> ἐγράφη
  δὲ διὰ τοῦ βασιλέως καὶ ἐσφραγίσθη τῷ δακτυλίῳ αὐτοῦ, καὶ ἐξαπέστειλαν τὰ
  γράµµατα διὰ βιβλιαφόρων, <span style="color:#b00e23">(11)</span> ὡς ἐπέταξεν
  αὐτοῖς χρῆσθαι τοῖς νόµοις αὐτῶν ἐν πάσῃ πόλει βοηθῆσαί τε αὑτοῖς καὶ χρῆσθαι
  τοῖς ἀντιδίκοις αὐτῶν καὶ τοῖς ἀντικειµένοις αὐτῶν ὡς βούλονται, <span style=
  "color:#b00e23">(12)</span> ἐν ἡµέρᾳ µιᾷ ἐν πάσῃ τῇ βασιλείᾳ Ἀρταξέρξου, τῇ
  τρισκαιδεκάτῃ τοῦ δωδεκάτου µηνός, ὅς ἐστιν Αδαρ. <span style=
  "color:#b00e23">(12a)</span> Ὧν ἐστιν ἀντίγραφον τῆς ἐπιστολῆς τὰ
  ὑπογεγραµµένα <span style="color:#b00e23">(12b)</span> Βασιλεὺς µέγας
  Ἀρταξέρξης τοῖς ἀπὸ τῆς Ἰνδικῆς ἕως τῆς Αἰθιοπίας ἑκατὸν εἴκοσι ἑπτὰ
  σατραπείαις χωρῶν ἄρχουσι καὶ τοῖς τὰ ἡµέτερα φρονοῦσι χαίρειν. <span style=
  "color:#b00e23">(12c)</span> πολλοὶ τῇ πλείστῃ τῶν εὐεργετούντων χρηστότητι
  πυκνότερον τιµώµενοι µεῖζον ἐφρόνησαν καὶ οὐ µόνον τοὺς ὑποτεταγµένους ἡµῖν
  ζητοῦσι κακοποιεῖν, τόν τε κόρον οὐ δυνάµενοι φέρειν καὶ τοῖς ἑαυτῶν
  εὐεργέταις ἐπιχειροῦσι µηχανᾶσθαι· <span style="color:#b00e23">(12d)</span>
  καὶ τὴν εὐχαριστίαν οὐ µόνον ἐκ τῶν ἀνθρώπων ἀνταναιροῦντες, ἀλλὰ καὶ τοῖς
  τῶν ἀπειραγάθων κόµποις ἐπαρθέντες τοῦ τὰ πάντα κατοπτεύοντος ἀεὶ θεοῦ
  µισοπόνηρον ὑπολαµβάνουσιν ἐκφεύξεσθαι δίκην. <span style=
  "color:#b00e23">(12e)</span> πολλάκις δὲ καὶ πολλοὺς τῶν ἐπ’ ἐξουσίαις
  τεταγµένων τῶν πιστευθέντων χειρίζειν φίλων τὰ πράγµατα παραµυθία µεταιτίους
  αἱµάτων ἀθῴων καταστήσασα περιέβαλε συµφοραῖς ἀνηκέστοις <span style=
  "color:#b00e23">(12f)</span> τῷ τῆς κακοηθείας ψευδεῖ παραλογισµῷ
  παραλογισαµένων τὴν τῶν ἐπικρατούντων ἀκέραιον εὐγνωµοσύνην. <span style=
  "color:#b00e23">(12g)</span> σκοπεῖν δὲ ἔξεστιν, οὐ τοσοῦτον ἐκ τῶν
  παλαιοτέρων ὧν παρεδώκαµεν ἱστοριῶν, ὅσα ἐστὶν παρὰ πόδας ὑµᾶς ἐκζητοῦντας
  ἀνοσίως συντετελεσµένα τῇ τῶν ἀνάξια δυναστευόντων λοιµότητι, <span style=
  "color:#b00e23">(12h)</span> καὶ προσέχειν εἰς τὰ µετὰ ταῦτα εἰς τὸ τὴν
  βασιλείαν ἀτάραχον τοῖς πᾶσιν ἀνθρώποις µετ’ εἰρήνης παρεξόµεθα <span style=
  "color:#b00e23">(12i)</span> χρώµενοι ταῖς µεταβολαῖς, τὰ δὲ ὑπὸ τὴν ὄψιν
  ἐρχόµενα διακρίνοντες ἀεὶ µετ’ ἐπιεικεστέρας ἀπαντήσεως. <span style=
  "color:#b00e23">(12k)</span> ὡς γὰρ Αµαν Αµαδαθου Μακεδών, ταῖς ἀληθείαις
  ἀλλότριος τοῦ τῶν Περσῶν αἵµατος καὶ πολὺ διεστηκὼς τῆς ἡµετέρας χρηστότητος,
  ἐπιξενωθεὶς ἡµῖν <span style="color:#b00e23">(12l)</span> ἔτυχεν ἧς ἔχοµεν
  πρὸς πᾶν ἔθνος φιλανθρωπίας ἐπὶ τοσοῦτον ὥστε ἀναγορεύεσθαι ἡµῶν πατέρα καὶ
  προσκυνούµενον ὑπὸ πάντων τὸ δεύτερον τοῦ βασιλικοῦ θρόνου πρόσωπον
  διατελεῖν, <span style="color:#b00e23">(12m)</span> οὐκ ἐνέγκας δὲ τὴν
  ὑπερηφανίαν ἐπετήδευσεν τῆς ἀρχῆς στερῆσαι ἡµᾶς καὶ τοῦ πνεύµατος
  <span style="color:#b00e23">(12n)</span> τόν τε ἡµέτερον σωτῆρα καὶ διὰ
  παντὸς εὐεργέτην Μαρδοχαῖον καὶ τὴν ἄµεµπτον τῆς βασιλείας κοινωνὸν Εσθηρ σὺν
  παντὶ τῷ τούτων ἔθνει πολυπλόκοις µεθόδων παραλογισµοῖς αἰτησάµενος εἰς
  ἀπώλειαν· <span style="color:#b00e23">(12o)</span> διὰ γὰρ τῶν τρόπων τούτων
  ᾠήθη λαβὼν ἡµᾶς ἐρήµους τὴν τῶν Περσῶν ἐπικράτησιν εἰς τοὺς Μακεδόνας
  µετάξαι. <span style="color:#b00e23">(12p)</span> ἡµεῖς δὲ τοὺς ὑπὸ τοῦ
  τρισαλιτηρίου παραδεδοµένους εἰς ἀφανισµὸν Ιουδαίους εὑρίσκοµεν οὐ κακούργους
  ὄντας, δικαιοτάτοις δὲ πολιτευοµένους νόµοις, <span style=
  "color:#b00e23">(12q)</span> ὄντας δὲ υἱοὺς τοῦ ὑψίστου µεγίστου ζῶντος θεοῦ
  τοῦ κατευθύνοντος ἡµῖν τε καὶ τοῖς προγόνοις ἡµῶν τὴν βασιλείαν ἐν τῇ
  καλλίστῃ διαθέσει. <span style="color:#b00e23">(12r)</span> καλῶς οὖν
  ποιήσετε µὴ προσχρησάµενοι τοῖς ὑπὸ Αµαν Αµαδαθου ἀποσταλεῖσι γράµµασιν διὰ
  τὸ αὐτὸν τὸν ταῦτα ἐξεργασάµενον πρὸς ταῖς Σούσων πύλαις ἐσταυρῶσθαι σὺν τῇ
  πανοικίᾳ, τὴν καταξίαν τοῦ τὰ πάντα ἐπικρατοῦντος θεοῦ διὰ τάχους ἀποδόντος
  αὐτῷ κρίσιν, <span style="color:#b00e23">(12s)</span> τὸ δὲ ἀντίγραφον τῆς
  ἐπιστολῆς ταύτης ἐκθέντες ἐν παντὶ τόπῳ µετὰ παρρησίας ἐᾶν τοὺς Ιουδαίους
  χρῆσθαι τοῖς ἑαυτῶν νοµίµοις καὶ συνεπισχύειν αὐτοῖς ὅπως τοὺς ἐν καιρῷ
  θλίψεως ἐπιθεµένους αὐτοῖς ἀµύνωνται τῇ τρισκαιδεκάτῃ τοῦ δωδεκάτου µηνὸς
  Αδαρ τῇ αὐτῇ ἡµέρᾳ· <span style="color:#b00e23">(12t)</span> ταύτην γὰρ ὁ
  πάντα δυναστεύων θεὸς ἀντ’ ὀλεθρίας τοῦ ἐκλεκτοῦ γένους ἐποίησεν αὐτοῖς
  εὐφροσύνην. (12u) καὶ ὑµεῖς οὖν ἐν ταῖς ἐπωνύµοις ὑµῶν ἑορταῖς ἐπίσηµον
  ἡµέραν µετὰ πάσης εὐωχίας ἄγετε, ὅπως καὶ νῦν καὶ µετὰ ταῦτα σωτηρία ᾖ ἡµῖν
  καὶ τοῖς εὐνοοῦσιν Πέρσαις, τοῖς δὲ ἡµῖν ἐπιβουλεύουσιν µνηµόσυνον τῆς
  ἀπωλείας. <span style="color:#b00e23">(12x)</span> πᾶσα δὲ πόλις ἢ χώρα τὸ
  σύνολον, ἥτις κατὰ ταῦτα µὴ ποιήσῃ, δόρατι καὶ πυρὶ καταναλωθήσεται µετ’
  ὀργῆς· οὐ µόνον ἀνθρώποις ἄβατος, ἀλλὰ καὶ θηρίοις καὶ πετεινοῖς εἰς τὸν
  ἅπαντα χρόνον ἔχθιστος κατασταθήσεται. <span style=
  "color:#b00e23">(13)</span> τὰ δὲ ἀντίγραφα ἐκτιθέσθωσαν ὀφθαλµοφανῶς ἐν πάσῃ
  τῇ βασιλείᾳ, ἑτοίµους τε εἶναι πάντας τοὺς Ιουδαίους εἰς ταύτην τὴν ἡµέραν
  πολεµῆσαι αὐτῶν τοὺς ὑπεναντίους. <span style="color:#b00e23">(14)</span> Οἱ
  µὲν οὖν ἱππεῖς ἐξῆλθον σπεύδοντες τὰ ὑπὸ τοῦ βασιλέως λεγόµενα ἐπιτελεῖν·
  ἐξετέθη δὲ τὸ πρόσταγµα καὶ ἐν Σούσοις. <span style=
  "color:#b00e23">(15)</span> ὁ δὲ Μαρδοχαῖος ἐξῆλθεν ἐστολισµένος τὴν
  βασιλικὴν στολὴν καὶ στέφανον ἔχων χρυσοῦν καὶ διάδηµα βύσσινον πορφυροῦν·
  ἰδόντες δὲ οἱ ἐν Σούσοις ἐχάρησαν. <span style="color:#b00e23">(16)</span>
  τοῖς δὲ Ιουδαίοις ἐγένετο φῶς καὶ εὐφροσύνη· <span style=
  "color:#b00e23">(17)</span> κατὰ πόλιν καὶ χώραν, οὗ ἂν ἐξετέθη τὸ πρόσταγµα,
  οὗ ἂν ἐξετέθη τὸ ἔκθεµα, χαρὰ καὶ εὐφροσύνη τοῖς Ιουδαίοις, κώθων καὶ
  εὐφροσύνη, καὶ πολλοὶ τῶν ἐθνῶν περιετέµοντο καὶ ιουδάιζον διὰ τὸν φόβον τῶν
  Ιουδαίων.
  <h3 id="esther9">9</h3><span style="color:#b00e23">(1)</span> Ἐν γὰρ τῷ
  δωδεκάτῳ µηνὶ τρισκαιδεκάτῃ τοῦ µηνός, ὅς ἐστιν Αδαρ, παρῆν τὰ γράµµατα τὰ
  γραφέντα ὑπὸ τοῦ βασιλέως. <span style="color:#b00e23">(2)</span> ἐν αὐτῇ τῇ
  ἡµέρᾳ ἀπώλοντο οἱ ἀντικείµενοι τοῖς Ιουδαίοις· οὐδεὶς γὰρ ἀντέστη φοβούµενος
  αὐτούς. <span style="color:#b00e23">(3)</span> οἱ γὰρ ἄρχοντες τῶν σατραπῶν
  καὶ οἱ τύραννοι καὶ οἱ βασιλικοὶ γραµµατεῖς ἐτίµων τοὺς Ιουδαίους· ὁ γὰρ
  φόβος Μαρδοχαίου ἐνέκειτο αὐτοῖς. <span style="color:#b00e23">(4)</span>
  προσέπεσεν γὰρ τὸ πρόσταγµα τοῦ βασιλέως ὀνοµασθῆναι ἐν πάσῃ τῇ βασιλείᾳ.
  <span style="color:#b00e23">(5)</span> <span style="color:#b00e23">(6)</span>
  καὶ ἐν Σούσοις τῇ πόλει ἀπέκτειναν οἱ Ιουδαῖοι ἄνδρας πεντακοσίους
  <span style="color:#b00e23">(7)</span> τόν τε Φαρσαννεσταιν καὶ Δελφων καὶ
  Φασγα <span style="color:#b00e23">(8)</span> καὶ Φαρδαθα καὶ Βαρεα καὶ
  Σαρβαχα <span style="color:#b00e23">(9)</span> καὶ Μαρµασιµα καὶ Αρουφαιον
  καὶ Αρσαιον καὶ Ζαβουθαιθαν, <span style="color:#b00e23">(10)</span> τοὺς
  δέκα υἱοὺς Αµαν Αµαδαθου Βουγαίου τοῦ ἐχθροῦ τῶν Ιουδαίων, καὶ διήρπασαν. —
  <span style="color:#b00e23">(11)</span> ἐν αὐτῇ τῇ ἡµέρᾳ ἐπεδόθη ὁ ἀριθµὸς τῷ
  βασιλεῖ τῶν ἀπολωλότων ἐν Σούσοις. <span style="color:#b00e23">(12)</span>
  εἶπεν δὲ ὁ βασιλεὺς πρὸς Εσθηρ Ἀπώλεσαν οἱ Ιουδαῖοι ἐν Σούσοις τῇ πόλει
  ἄνδρας πεντακοσίους· ἐν δὲ τῇ περιχώρῳ πῶς οἴει ἐχρήσαντο; τί οὖν ἀξιοῖς ἔτι
  καὶ ἔσται σοι; <span style="color:#b00e23">(13)</span> καὶ εἶπεν Εσθηρ τῷ
  βασιλεῖ Δοθήτω τοῖς Ιουδαίοις χρῆσθαι ὡσαύτως τὴν αὔριον ὥστε τοὺς δέκα υἱοὺς
  κρεµάσαι Αµαν. <span style="color:#b00e23">(14)</span> καὶ ἐπέτρεψεν οὕτως
  γενέσθαι καὶ ἐξέθηκε τοῖς Ιουδαίοις τῆς πόλεως τὰ σώµατα τῶν υἱῶν Αµαν
  κρεµάσαι. <span style="color:#b00e23">(15)</span> καὶ συνήχθησαν οἱ Ιουδαῖοι
  ἐν Σούσοις τῇ τεσσαρεσκαιδεκάτῃ τοῦ Αδαρ καὶ ἀπέκτειναν ἄνδρας τριακοσίους
  καὶ οὐδὲν διήρπασαν. — <span style="color:#b00e23">(16)</span> οἱ δὲ λοιποὶ
  τῶν Ιουδαίων οἱ ἐν τῇ βασιλείᾳ συνήχθησαν καὶ ἑαυτοῖς ἐβοήθουν καὶ
  ἀνεπαύσαντο ἀπὸ τῶν πολεµίων· ἀπώλεσαν γὰρ αὐτῶν µυρίους πεντακισχιλίους τῇ
  τρισκαιδεκάτῃ τοῦ Αδαρ καὶ οὐδὲν διήρπασαν. <span style=
  "color:#b00e23">(17)</span> καὶ ἀνεπαύσαντο τῇ τεσσαρεσκαιδεκάτῃ τοῦ αὐτοῦ
  µηνὸς καὶ ἦγον αὐτὴν ἡµέραν ἀναπαύσεως µετὰ χαρᾶς καὶ εὐφροσύνης.
  <span style="color:#b00e23">(18)</span> οἱ δὲ Ιουδαῖοι οἱ ἐν Σούσοις τῇ πόλει
  συνήχθησαν καὶ τῇ τεσσαρεσκαιδεκάτῃ καὶ οὐκ ἀνεπαύσαντο· ἦγον δὲ καὶ τὴν
  πεντεκαιδεκάτην µετὰ χαρᾶς καὶ εὐφροσύνης. <span style=
  "color:#b00e23">(19)</span> διὰ τοῦτο οὖν οἱ Ιουδαῖοι οἱ διεσπαρµένοι ἐν πάσῃ
  χώρᾳ τῇ ἔξω ἄγουσιν τὴν τεσσαρεσκαιδεκάτην τοῦ Αδαρ ἡµέραν ἀγαθὴν µετ’
  εὐφροσύνης ἀποστέλλοντες µερίδας ἕκαστος τῷ πλησίον, οἱ δὲ κατοικοῦντες ἐν
  ταῖς µητροπόλεσιν καὶ τὴν πεντεκαιδεκάτην τοῦ Αδαρ ἡµέραν εὐφροσύνην ἀγαθὴν
  ἄγουσιν ἐξαποστέλλοντες µερίδας τοῖς πλησίον. <span style=
  "color:#b00e23">(20)</span> Ἔγραψεν δὲ Μαρδοχαῖος τοὺς λόγους τούτους εἰς
  βιβλίον καὶ ἐξαπέστειλεν τοῖς Ιουδαίοις, ὅσοι ἦσαν ἐν τῇ Ἀρταξέρξου βασιλείᾳ,
  τοῖς ἐíὺς καὶ τοῖς µακράν, <span style="color:#b00e23">(21)</span> στῆσαι τὰς
  ἡµέρας ταύτας ἀγαθὰς ἄγειν τε τὴν τεσσαρεσκαιδεκάτην καὶ τὴν πεντεκαιδεκάτην
  τοῦ Αδαρ — <span style="color:#b00e23">(22)</span> ἐν γὰρ ταύταις ταῖς
  ἡµέραις ἀνεπαύσαντο οἱ Ιουδαῖοι ἀπὸ τῶν ἐχθρῶν αὐτῶν — καὶ τὸν µῆνα, ἐν ᾧ
  ἐστράφη αὐτοῖς (ὃς ἦν Αδαρ) ἀπὸ πένθους εἰς χαρὰν καὶ ἀπὸ ὀδύνης εἰς ἀγαθὴν
  ἡµέραν, ἄγειν ὅλον ἀγαθὰς ἡµέρας γάµων καὶ εὐφροσύνης ἐξαποστέλλοντας µερίδας
  τοῖς φίλοις καὶ τοῖς πτωχοῖς. <span style="color:#b00e23">(23)</span> καὶ
  προσεδέξαντο οἱ Ιουδαῖοι, καθὼς ἔγραψεν αὐτοῖς ὁ Μαρδοχαῖος, <span style=
  "color:#b00e23">(24)</span> πῶς Αµαν Αµαδαθου ὁ Μακεδὼν ἐπολέµει αὐτούς,
  καθὼς ἔθετο ψήφισµα καὶ κλῆρον ἀφανίσαι αὐτούς, <span style=
  "color:#b00e23">(25)</span> καὶ ὡς εἰσῆλθεν πρὸς τὸν βασιλέα λέγων κρεµάσαι
  τὸν Μαρδοχαῖον· ὅσα δὲ ἐπεχείρησεν ἐπάξαι ἐπὶ τοὺς Ιουδαίους κακά, ἐπ’ αὐτὸν
  ἐγένοντο, καὶ ἐκρεµάσθη αὐτὸς καὶ τὰ τέκνα αὐτοῦ. <span style=
  "color:#b00e23">(26)</span> διὰ τοῦτο ἐπεκλήθησαν αἱ ἡµέραι αὗται Φρουραι διὰ
  τοὺς κλήρους, ὅτι τῇ διαλέκτῳ αὐτῶν καλοῦνται Φρουραι, διὰ τοὺς λόγους τῆς
  ἐπιστολῆς ταύτης καὶ ὅσα πεπόνθασιν διὰ ταῦτα καὶ ὅσα αὐτοῖς ἐγένετο·
  <span style="color:#b00e23">(27)</span> καὶ ἔστησεν καὶ προσεδέχοντο οἱ
  Ιουδαῖοι ἐφ’ ἑαυτοῖς καὶ ἐπὶ τῷ σπέρµατι αὐτῶν καὶ ἐπὶ τοῖς προστεθειµένοις
  ἐπ’ αὐτῶν οὐδὲ µὴν ἄMως χρήσονται· αἱ δὲ ἡµέραι αὗται µνηµόσυνον
  ἐπιτελούµενον κατὰ γενεὰν καὶ γενεὰν καὶ πόλιν καὶ πατριὰν καὶ χώραν·
  <span style="color:#b00e23">(28)</span> αἱ δὲ ἡµέραι αὗται τῶν Φρουραι
  ἀχθήσονται εἰς τὸν ἅπαντα χρόνον, καὶ τὸ µνηµόσυνον αὐτῶν οὐ µὴ ἐκλίπῃ ἐκ τῶν
  γενεῶν. <span style="color:#b00e23">(29)</span> καὶ ἔγραψεν Εσθηρ ἡ βασίλισσα
  θυγάτηρ Αµιναδαβ καὶ Μαρδοχαῖος ὁ Ιουδαῖος ὅσα ἐποίησαν τό τε στερέωµα τῆς
  ἐπιστολῆς τῶν Φρουραι. <span style="color:#b00e23">(31)</span> καὶ Μαρδοχαῖος
  καὶ Εσθηρ ἡ βασίλισσα ἔστησαν ἑαυτοῖς καθ’ ἑαυτῶν καὶ τότε στήσαντες κατὰ τῆς
  ὑγιείας αὐτῶν καὶ τὴν βουλὴν αὐτῶν· <span style="color:#b00e23">(32)</span>
  καὶ Εσθηρ λόγῳ ἔστησεν εἰς τὸν αἰῶνα, καὶ ἐγράφη εἰς µνηµόσυνον.
  <h3 id="esther10">10</h3><span style="color:#b00e23">(1)</span> Ἔγραψεν δὲ ὁ
  βασιλεὺς τέλη ἐπὶ τὴν βασιλείαν τῆς τε γῆς καὶ τῆς θαλάσσης. <span style=
  "color:#b00e23">(2)</span> καὶ τὴν ἰσχὺν αὐτοῦ καὶ ἀνδραγαθίαν πλοῦτόν τε καὶ
  δόξαν τῆς βασιλείας αὐτοῦ, ἰδοὺ γέγραπται ἐν βιβλίῳ βασιλέων Περσῶν καὶ Μήδων
  εἰς µνηµόσυνον. <span style="color:#b00e23">(3)</span> ὁ δὲ Μαρδοχαῖος
  διεδέχετο τὸν βασιλέα Ἀρταξέρξην καὶ µέγας ἦν ἐν τῇ βασιλείᾳ καὶ δεδοξασµένος
  ὑπὸ τῶν Ιουδαίων· καὶ φιλούµενος διηγεῖτο τὴν ἀγωγὴν παντὶ τῷ ἔθνει αὐτοῦ.
  <h3 id="estherF">F</h3><span style="color:#b00e23">(3a)</span> Καὶ εἶπεν
  Μαρδοχαῖος Παρὰ τοῦ θεοῦ ἐγένετο ταῦτα· <span style=
  "color:#b00e23">(3b)</span> ἐµνήσθην γὰρ περὶ τοῦ ἐνυπνίου, οὗ εἶδον περὶ τῶν
  λόγων τούτων· οὐδὲ γὰρ παρῆλθεν ἀπ’ αὐτῶν λόγος. <span style=
  "color:#b00e23">(3c)</span> ἡ µικρὰ πηγή, ἣ ἐγένετο ποταµὸς καὶ ἦν φῶς καὶ
  ἥλιος καὶ ὕδωρ πολύ· Εσθηρ ἐστὶν ὁ ποταµός, ἣν ἐγάµησεν ὁ βασιλεὺς καὶ
  ἐποίησεν βασίλισσαν. <span style="color:#b00e23">(3d)</span> οἱ δὲ δύο
  δράκοντες ἐγώ εἰµι καὶ Αµαν. <span style="color:#b00e23">(3e)</span> τὰ δὲ
  ἔθνη τὰ ἐπισυναχθέντα ἀπολέσαι τὸ ὄνοµα τῶν Ιουδαίων. <span style=
  "color:#b00e23">(3f)</span> τὸ δὲ ἔθνος τὸ ἐµόν, οὗτός ἐστιν Ισραηλ οἱ
  βοήσαντες πρὸς τὸν θεὸν καὶ σωθέντες· καὶ ἔσωσεν κύριος τὸν λαὸν αὐτοῦ, καὶ
  ἐρρύσατο κύριος ἡµᾶς ἐκ πάντων τῶν κακῶν τούτων, καὶ ἐποίησεν ὁ θεὸς τὰ
  σηµεῖα καὶ τὰ τέρατα τὰ µεγάλα, ἃ οὐ γέγονεν ἐν τοῖς ἔθνεσιν. <span style=
  "color:#b00e23">(3g)</span> διὰ τοῦτο ἐποίησεν κλήρους δύο, ἕνα τῷ λαῷ τοῦ
  θεοῦ καὶ ἕνα πᾶσι τοῖς ἔθνεσιν· <span style="color:#b00e23">(3h)</span> καὶ
  ἦλθον οἱ δύο κλῆροι οὗτοι εἰς ὥραν καὶ καιρὸν καὶ εἰς ἡµέραν κρίσεως ἐνώπιον
  τοῦ θεοῦ καὶ ἐν πᾶσι τοῖς ἔθνεσιν, <span style="color:#b00e23">(3i)</span>
  καὶ ἐµνήσθη ὁ θεὸς τοῦ λαοῦ αὐτοῦ καὶ ἐδικαίωσεν τὴν κληρονοµίαν αὐτοῦ.
  <span style="color:#b00e23">(3k)</span> καὶ ἔσονται αὐτοῖς αἱ ἡµέραι αὗται ἐν
  µηνὶ Αδαρ τῇ τεσσαρεσκαιδεκάτῃ καὶ τῇ πεντεκαιδεκάτῃ τοῦ αὐτοῦ µηνὸς µετὰ
  συναγωγῆς καὶ χαρᾶς καὶ εὐφροσύνης ἐνώπιον τοῦ θεοῦ κατὰ γενεὰς εἰς τὸν αἰῶνα
  ἐν τῷ λαῷ αὐτοῦ Ισραηλ. <span style="color:#b00e23">(3l)</span> Ἔτους
  τετάρτου βασιλεύοντος Πτολεµαίου καὶ Κλεοπάτρας εἰσήνεγκεν Δωσίθεος, ὃς ἔφη
  εἶναι ἱερεὺς καὶ Λευίτης, καὶ Πτολεµαῖος ὁ υἱὸς αὐτοῦ τὴν προκειµένην
  ἐπιστολὴν τῶν Φρουραι, ἣν ἔφασαν εἶναι καὶ ἑρµηνευκέναι Λυσίµαχον Πτολεµαίου
  τῶν ἐν Ιερουσαληµ.
</body>
</html>
