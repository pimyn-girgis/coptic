<!DOCTYPE html>
<html>
<head>
  <title>Tobit</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="tobit">Tobit</h2>
  <a href="#tobit1">1</a> <a href="#tobit2">2</a> <a href="#tobit3">3</a>
  <a href="#tobit4">4</a> <a href="#tobit5">5</a> <a href="#tobit6">6</a>
  <a href="#tobit7">7</a> <a href="#tobit8">8</a> <a href="#tobit9">9</a>
  <a href="#tobit10">10</a> <a href="#tobit11">11</a> <a href="#tobit12">12</a>
  <a href="#tobit13">13</a> <a href="#tobit14">14</a>
  <h3 id="tobit1">1</h3>

  <p><span style="color:#b00e23">(1)</span> Βίβλος λόγων Τωβιτ τοῦ Τωβιηλ τοῦ
  Ανανιηλ τοῦ Αδουηλ τοῦ Γαβαηλ ἐκ τοῦ σπέρµατος Ασιηλ ἐκ τῆς φυλῆς Νεφθαλιµ,
  <span style="color:#b00e23">(2)</span> ὃς ᾐχµαλωτεύθη ἐν ἡµέραις Ενεµεσσαρου
  τοῦ βασιλέως Ἀσσυρίων ἐκ Θισβης, ἥ ἐστιν ἐκ δεξιῶν Κυδιως τῆς Νεφθαλιµ ἐν τῇ
  Γαλιλαίᾳ ὑπεράνω Ασηρ. <span style="color:#b00e23">(3)</span> Ἐγὼ Τωβιτ ὁδοῖς
  ἀληθείας ἐπορευόµην καὶ δικαιοσύνης πάσας τὰς ἡµέρας τῆς ζωῆς µου καὶ
  ἐλεηµοσύνας πολλὰς ἐποίησα τοῖς ἀδελφοῖς µου καὶ τῷ ἔθνει τοῖς συµπορευθεῖσιν
  µετ’ ἐµοῦ εἰς χώραν Ἀσσυρίων εἰς Νινευη. <span style=
  "color:#b00e23">(4)</span> καὶ ὅτε ἤµην ἐν τῇ χώρᾳ µου ἐν τῇ γῇ Ισραηλ,
  νεωτέρου µου ὄντος, πᾶσα φυλὴ τοῦ Νεφθαλιµ τοῦ πατρός µου ἀπέστη ἀπὸ τοῦ
  οἴκου Ιεροσολύµων τῆς ἐκλεγείσης ἀπὸ πασῶν τῶν φυλῶν Ισραηλ εἰς τὸ θυσιάζειν
  πάσας τὰς φυλάς· καὶ ἡγιάσθη ὁ ναὸς τῆς κατασκηνώσεως τοῦ ὑψίστου καὶ
  ᾠκοδοµήθη εἰς πάσας τὰς γενεὰς τοῦ αἰῶνος. <span style=
  "color:#b00e23">(5)</span> καὶ πᾶσαι αἱ φυλαὶ αἱ συναποστᾶσαι ἔθυον τῇ Βααλ
  τῇ δαµάλει καὶ ὁ οἶκος Νεφθαλιµ τοῦ πατρός µου. <span style=
  "color:#b00e23">(6)</span> κἀγὼ µόνος ἐπορευόµην πλεονάκις εἰς Ιεροσόλυµα ἐν
  ταῖς ἑορταῖς, καθὼς γέγραπται παντὶ τῷ Ισραηλ ἐν προστάγµατι αἰωνίῳ, τὰς
  ἀπαρχὰς καὶ τὰς δεκάτας τῶν γενηµάτων καὶ τὰς πρωτοκουρίας ἔχων· <span style=
  "color:#b00e23">(7)</span> καὶ ἐδίδουν αὐτὰς τοῖς ἱερεῦσιν τοῖς υἱοῖς Ααρων
  πρὸς τὸ θυσιαστήριον πάντων τῶν γενηµάτων· τὴν δεκάτην ἐδίδουν τοῖς υἱοῖς
  Λευι τοῖς θεραπεύουσιν ἐν Ιερουσαληµ. καὶ τὴν δευτέραν δεκάτην ἀπεπρατιζόµην
  καὶ ἐπορευόµην καὶ ἐδαπάνων αὐτὰ ἐν Ιεροσολύµοις καθ’ ἕκαστον ἐνιαυτόν.
  <span style="color:#b00e23">(8)</span> καὶ τὴν τρίτην ἐδίδουν οἷς καθήκει,
  καθὼς ἐνετείλατο Δεββωρα ἡ µήτηρ τοῦ πατρός µου, διότι ὀρφανὸς κατελείφθην
  ὑπὸ τοῦ πατρός µου. <span style="color:#b00e23">(9)</span> καὶ ὅτε ἐγενόµην
  ἀνήρ, ἔλαβον Ανναν γυναῖκα ἐκ τοῦ σπέρµατος τῆς πατριᾶς ἡµῶν καὶ ἐγέννησα ἐξ
  αὐτῆς Τωβιαν. <span style="color:#b00e23">(10)</span> καὶ ὅτε ᾐχµαλωτίσθην
  εἰς Νινευη, πάντες οἱ ἀδελφοί µου καὶ οἱ ἐκ τοῦ γένους µου ἤσθιον ἐκ τῶν
  ἄρτων τῶν ἐθνῶν· <span style="color:#b00e23">(11)</span> ἐγὼ δὲ συνετήρησα
  τὴν ψυχήν µου µὴ φαγεῖν, <span style="color:#b00e23">(12)</span> καθότι
  ἐµεµνήµην τοῦ θεοῦ ἐν ὅλῃ τῇ ψυχῇ µου. <span style=
  "color:#b00e23">(13)</span> καὶ ἔδωκεν ὁ ὕψιστος χάριν καὶ µορφὴν ἐνώπιον
  Ενεµεσσαρου, καὶ ἤµην αὐτοῦ ἀγοραστής· <span style=
  "color:#b00e23">(14)</span> καὶ ἐπορευόµην εἰς τὴν Μηδίαν καὶ παρεθέµην
  Γαβαήλῳ τῷ ἀδελφῷ Γαβρια ἐν Ῥάγοις τῆς Μηδίας ἀργυρίου τάλαντα δέκα.
  <span style="color:#b00e23">(15)</span> Καὶ ὅτε ἀπέθανεν Ενεµεσσαρος,
  ἐβασίλευσεν Σενναχηριµ ὁ υἱὸς αὐτοῦ ἀντ’ αὐτοῦ, καὶ αἱ ὁδοὶ αὐτοῦ
  ἠκαταστάτησαν, καὶ οὐκέτι ἠδυνάσθην πορευθῆναι εἰς τὴν Μηδίαν. <span style=
  "color:#b00e23">(16)</span> καὶ ἐν ταῖς ἡµέραις Ενεµεσσαρου ἐλεηµοσύνας
  πολλὰς ἐποίουν τοῖς ἀδελφοῖς µου· <span style="color:#b00e23">(17)</span>
  τοὺς ἄρτους µου ἐδίδουν τοῖς πεινῶσιν καὶ τὰ ἱµάτιά µου τοῖς γυµνοῖς, καὶ εἴ
  τινα ἐκ τοῦ γένους µου ἐθεώρουν τεθνηκότα καὶ ἐρριµµένον ὀπίσω τοῦ τείχους
  Νινευη, ἔθαπτον αὐτόν. <span style="color:#b00e23">(18)</span> καὶ εἴ τινα
  ἀπέκτεινεν Σενναχηριµ ὁ βασιλεύς, ὅτε ἦλθεν φεύγων ἐκ τῆς Ιουδαίας, ἔθαψα
  αὐτοὺς κλέπτων· πολλοὺς γὰρ ἀπέκτεινεν ἐν τῷ θυµῷ αὐτοῦ· καὶ ἐζητήθη ὑπὸ τοῦ
  βασιλέως τὰ σώµατα, καὶ οὐχ εὑρέθη. <span style="color:#b00e23">(19)</span>
  πορευθεὶς δὲ εἷς τῶν ἐν Νινευη ὑπέδειξε τῷ βασιλεῖ περὶ ἐµοῦ ὅτι θάπτω
  αὐτούς, καὶ ἐκρύβην· ἐπιγνοὺς δὲ ὅτι ζητοῦµαι ἀποθανεῖν, φοβηθεὶς ἀνεχώρησα.
  <span style="color:#b00e23">(20)</span> καὶ διηρπάγη πάντα τὰ ὑπάρχοντά µου,
  καὶ οὐ κατελείφθη µοι οὐδὲν πλὴν Αννας τῆς γυναικός µου καὶ Τωβιου τοῦ υἱοῦ
  µου. <span style="color:#b00e23">(21)</span> καὶ οὐ διῆλθον ἡµέραι πεντήκοντα
  ἕως οὗ ἀπέκτειναν αὐτὸν οἱ δύο υἱοὶ αὐτοῦ· καὶ ἔφυγον εἰς τὰ ὄρη Αραρατ, καὶ
  ἐβασίλευσεν Σαχερδονος ὁ υἱὸς αὐτοῦ ἀντ’ αὐτοῦ. καὶ ἔταξεν Αχιαχαρον τὸν
  Αναηλ υἱὸν τοῦ ἀδελφοῦ µου ἐπὶ πᾶσαν τὴν ἐκλογιστίαν τῆς βασιλείας αὐτοῦ καὶ
  ἐπὶ πᾶσαν τὴν διοίκησιν. <span style="color:#b00e23">(22)</span> καὶ ἠξίωσεν
  Αχιαχαρος περὶ ἐµοῦ, καὶ ἦλθον εἰς Νινευη. Αχιαχαρος δὲ ἦν ὁ οἰνοχόος καὶ ἐπὶ
  τοῦ δακτυλίου καὶ διοικητὴς καὶ ἐκλογιστής, καὶ κατέστησεν αὐτὸν ὁ Σαχερδονος
  ἐκ δευτέρας· ἦν δὲ ἐξάδελφός µου.</p>

  <h3 id="tobit2">2</h3>

  <p><span style="color:#b00e23">(1)</span> Ὅτε δὲ κατῆ θον εἰς τὸν οἶκόν µου
  καὶ ἀπεδόθη µοι Αννα ἡ γυνή µου καὶ Τωβιας ὁ υἱός µου, ἐν τῇ πεντηκοστῇ τῇ
  ἑορτῇ, ἥ ἐστιν ἁγία ἑπτὰ ἑβδοµάδων, ἐγενήθη ἄριστον καλόν µοι, καὶ ἀνέπεσα
  τοῦ φαγεῖν. <span style="color:#b00e23">(2)</span> καὶ ἐθεασάµην ὄψα πολλὰ
  καὶ εἶπα τῷ υἱῷ µου Βάδισον καὶ ἄγαγε ὃν ἐὰν εὕρῃς τῶν ἀδελφῶν ἡµῶν ἐνδεῆ, ὃς
  µέµνηται τοῦ κυρίου· καὶ ἰδοὺ µενῶ σε. <span style="color:#b00e23">(3)</span>
  καὶ ἐλθὼν εἶπεν Πάτερ, εἷς ἐκ τοῦ γένους ἡµῶν ἐστραγγαλωµένος ἔρριπται ἐν τῇ
  ἀγορᾷ. <span style="color:#b00e23">(4)</span> κἀγὼ πρὶν ἢ γεύσασθαί µε
  ἀναπηδήσας ἀνειλόµην αὐτὸν εἴς τι οἴκηµα, ἕως οὗ ἔδυ ὁ ἥ}ιος. <span style=
  "color:#b00e23">(5)</span> καὶ ἐπιστρέψας ἐλουσάµην καὶ ἤσθιον τὸν ἄρτον µου
  ἐν λύπῃ· <span style="color:#b00e23">(6)</span> καὶ ἐµνήσθην τῆς προφητείας
  Αµως, καθὼς εἶπεν Στραφήσονται αἱ ἑορταὶ ὑµῶν εἰς πένθος καὶ πᾶσαι αἱ
  εὐφροσύναι ὑµῶν εἰς θρῆνον καὶ ἔκλαυσα. <span style=
  "color:#b00e23">(7)</span> καὶ ὅτε ἔδυ ὁ ἥλιος, ᾠχόµην καὶ ὀρύξας ἔθαψα
  αὐτόν. <span style="color:#b00e23">(8)</span> καὶ οἱ πλησίον ἐπεγέλων
  λέγοντες Οὐκέτι φοβεῖται φονευθῆναι περὶ τοῦ πράγµατος τούτου <span style=
  "color:#b00e23">(9)</span> καὶ ἐν αὐτῇ τῇ νυκτὶ ἀνέλυσα θάψας καὶ ἐκοιµήθην
  µεµιαµµένος παρὰ τὸν τοῖχον τῆς αὐλῆς, καὶ τὸ πρόσωπόν µου ἀκάλυπτον ἦν·
  <span style="color:#b00e23">(10)</span> καὶ οὐκ ᾔδειν ὅτι στρουθία ἐν τῷ
  τοίχῳ ἐστίν, καὶ τῶν ὀφθαλµῶν µου ἀνεῳγότων ἀφώδευσαν τὰ στρουθία θερµὸν εἰς
  τοὺς ὀφθαλµούς µου, καὶ ἐγενήθη λευκώµατα εἰς τοὺς ὀφθαλµούς µου. καὶ
  ἐπορεύθην πρὸς ἰατρούς, καὶ οὐκ ὠφέλησάν µε· Αχιαχαρος δὲ ἔτρεφέν µε, ἕως οὗ
  ἐπορεύθη εἰς τὴν Ἐλυµαί̈δα. <span style="color:#b00e23">(11)</span> Καὶ ἡ
  γυνή µου Αννα ἠριθεύετο ἐν τοῖς γυναικείοις· <span style=
  "color:#b00e23">(12)</span> καὶ ἀπέστελλε τοῖς κυρίοις, καὶ ἀπέδωκαν αὐτῇ καὶ
  αὐτοὶ τὸν µισθὸν προσδόντες καὶ ἔριφον. <span style=
  "color:#b00e23">(13)</span> ὅτε δὲ ἦλθεν πρός µε, ἤρξατο κράζειν·καὶ εἶπα
  αὐτῇ Πόθεν τὸ ἐρίφιον; µὴ κλεψιµαῖόν ἐστιν; ἀπόδος αὐτὸ τοῖς κυρίοις· οὐ γὰρ
  θεµιτόν ἐστιν φαγεῖν κλεψιµαῖον. <span style="color:#b00e23">(14)</span> ἡ δὲ
  εἶπεν Δῶρον δέδοταί µοι ἐπὶ τῷ µισθῷ. καὶ οὐκ ἐπίστευον αὐτῇ καὶ ἔλεγον
  ἀποδιδόναι αὐτὸ τοῖς κυρίοις καὶ ἠρυθρίων πρὸς αὐτήν· ἡ δὲ ἀποκριθεῖσα εἶπέν
  µοι Ποῦ εἰσιν αἱ ἐλεηµοσύναι σου καὶ αἱ δικαιοσύναι σου; ἰδοὺ γνωστὰ πάντα
  µετὰ σοῦ.</p>

  <h3 id="tobit3">3</h3>

  <p><span style="color:#b00e23">(1)</span> καὶ λυπηθεὶς ἔκλαυσα καὶ
  προσευξάµην µετ’ ὀδύνης λέγων <span style="color:#b00e23">(2)</span> Δίκαιος
  εἶ, κύριε, καὶ πάντα τὰ ἔργα σου καὶ πᾶσαι αἱ ὁδοί σου ἐλεηµοσύναι καὶ
  ἀλήθεια, καὶ κρίσιν ἀληθινὴν καὶ δικαίαν σὺ κρίνεις εἰς τὸν αἰῶνα.
  <span style="color:#b00e23">(3)</span> µνήσθητί µου καὶ ἐπίβλεψον ἐπ’ ἐµέ· µή
  µε ἐκδικήσῃς ταῖς ἁµαρτίαις µου καὶ τοῖς ἀγνοήµασίν µου καὶ τῶν πατέρων µου,
  ἃ ἥµαρτον ἐνώπιόν σου· <span style="color:#b00e23">(4)</span> παρήκουσαν γὰρ
  τῶν ἐντολῶν σου. ἔδωκας ἡµᾶς εἰς διαρπαγὴν καὶ αἰχµαλωσίαν καὶ θάνατον καὶ
  παραβολὴν ὀνειδισµοῦ πᾶσιν τοῖς ἔθνεσιν, ἐν οἷς ἐσκορπίσµεθα. <span style=
  "color:#b00e23">(5)</span> καὶ νῦν πολλαὶ αἱ κρίσεις σού εἰσιν ἀληθιναὶ ἐξ
  ἐµοῦ ποιῆσαι περὶ τῶν ἁµαρτιῶν µου καὶ τῶν πατέρων µου, ὅτι οὐκ ἐποιήσαµεν
  τὰς ἐντολάς σου· οὐ γὰρ ἐπορεύθηµεν ἐν ἀληθείᾳ ἐνώπιόν σου. <span style=
  "color:#b00e23">(6)</span> καὶ νῦν κατὰ τὸ ἀρεστὸν ἐνώπιόν σου ποίησον µετ’
  ἐµοῦ· ἐπίταξον ἀναλαβεῖν τὸ πνεῦµά µου, ὅπως ἀπολυθῶ καὶ γένωµαι γῆ· διότι
  λυσιτελεῖ µοι ἀποθανεῖν ἢ ζῆν, ὅτι ὀνειδισµοὺς ψευδεῖς ἤκουσα, καὶ λύπη ἐστὶν
  πολλὴ ἐν ἐµοί· ἐπίταξον ἀπολυθῆναί µε τῆς ἀνάγκης ἤδη εἰς τὸν αἰώνιον τόπον,
  µὴ ἀποστρέψῃς τὸ πρόσωπόν σου ἀπ’ ἐµοῦ. <span style=
  "color:#b00e23">(7)</span> Ἐν τῇ αὐτῇ ἡµέρᾳ συνέβη τῇ θυγατρὶ Ραγουηλ Σαρρα
  ἐν Ἐκβατάνοις τῆς Μηδίας καὶ ταύτην ὀνειδισθῆναι ὑπὸ παιδισκῶν πατρὸς αὐτῆς,
  <span style="color:#b00e23">(8)</span> ὅτι ἦν δεδοµένη ἀνδράσιν ἑπτά, καὶ
  Ασµοδαυς τὸ πονηρὸν δαιµόνιον ἀπέκτεινεν αὐτοὺς πρὶν ἢ γενέσθαι αὐτοὺς µετ’
  αὐτῆς ὡς ἐν γυναιξίν. καὶ εἶπαν αὐτῇ Οὐ συνίεις ἀποπνίγουσά σου τοὺς ἄνδρας;
  ἤδη ἑπτὰ ἔσχες καὶ ἑνὸς αὐτῶν οὐκ ὠνάσθης. <span style=
  "color:#b00e23">(9)</span> τί ἡµᾶς µαστιγοῖς; εἰ ἀπέθαναν, βάδιζε µετ’ αὐτῶν·
  µὴ ἴδοιµέν σου υἱὸν ἢ θυγατέρα εἰς τὸν αἰῶνα. <span style=
  "color:#b00e23">(10)</span> ταῦτα ἀκούσασα ἐλυπήθη σφόδρα ὥστε ἀπάγξασθαι.
  καὶ εἶπεν Μία µέν εἰµι τῷ πατρί µου· ἐὰν ποιήσω τοῦτο, ὄνειδος αὐτῷ ἐστιν,
  καὶ τὸ γῆρας αὐτοῦ κατάξω µετ’ ὀδύνης εἰς ᾅδου. <span style=
  "color:#b00e23">(11)</span> καὶ ἐδεήθη πρὸς τῇ θυρίδι καὶ εἶπεν Εὐλογητὸς εἶ,
  κύριε ὁ θεός µου, καὶ εὐλογητὸν τὸ ὄνοµά σου τὸ ἅγιον καὶ ἔντιµον εἰς τοὺς
  αἰῶνας· εὐλογήσαισάν σε πάντα τὰ ἔργα σου εἰς τὸν αἰῶνα. <span style=
  "color:#b00e23">(12)</span> καὶ νῦν, κύριε, τοὺς ὀφθαλµούς µου καὶ τὸ
  πρόσωπόν µου εἰς σὲ δέδωκα· <span style="color:#b00e23">(13)</span> εἰπὸν
  ἀπολῦσαί µε ἀπὸ τῆς γῆς καὶ µὴ ἀκοῦσαί µε µηκέτι ὀνειδισµόν. <span style=
  "color:#b00e23">(14)</span> σὺ γινώσκεις, κύριε, ὅτι καθαρά εἰµι ἀπὸ πάσης
  ἁµαρτίας ἀνδρὸς <span style="color:#b00e23">(15)</span> καὶ οὐκ ἐµόλυνα τὸ
  ὄνοµά µου οὐδὲ τὸ ὄνοµα τοῦ πατρός µου ἐν τῇ γῇ τῆς αἰχµαλωσίας µου.
  µονογενής εἰµι τῷ πατρί µου, καὶ οὐχ ὑπάρχει αὐτῷ παιδίον, ὃ κληρονοµήσει
  αὐτόν, οὐδὲ ἀδελφὸς ἐγγὺς οὐδὲ ὑπάρχων αὐτῷ υἱός, ἵνα συντηρήσω ἐµαυτὴν αὐτῷ
  γυναῖκα. ἤδη ἀπώλοντό µοι ἑπτά· ἵνα τί µοι ζῆν; καὶ εἰ µὴ δοκεῖ σοι
  ἀποκτεῖναί µε, ἐπίταξον ἐπιβλέψαι ἐπ’ ἐµὲ καὶ ἐλεῆσαί µε καὶ µηκέτι ἀκοῦσαί
  µε ὀνειδισµόν. <span style="color:#b00e23">(16)</span> Καὶ εἰσηκούσθη ἡ
  προσευχὴ ἀµφοτέρων ἐνώπιον τῆς δόξης τοῦ µεγάλου Ραφαηλ, <span style=
  "color:#b00e23">(17)</span> καὶ ἀπεστάλη ἰάσασθαι τοὺς δύο, τοῦ Τωβιτ λεπίσαι
  τὰ λευκώµατα καὶ Σαρραν τὴν τοῦ Ραγουηλ δοῦναι Τωβια τῷ υἱῷ Τωβιτ γυναῖκα καὶ
  δῆσαι Ασµοδαυν τὸ πονηρὸν δαιµόνιον, διότι Τωβια ἐπιβάλλει κληρονοµῆσαι
  αὐτήν. ἐν αὐτῷ τῷ καιρῷ ἐπιστρέψας Τωβιτ εἰσῆ}θεν εἰς τὸν οἶκον αὐτοῦ καὶ
  Σαρρα ἡ τοῦ Ραγουηλ κατέβη ἐκ τοῦ ὑπερῴου αὐτῆς.</p>

  <h3 id="tobit4">4</h3>

  <p><span style="color:#b00e23">(1)</span> Ἐν τῇ ἡµέρᾳ ἐκείνῃ ἐµνήσθη Τωβιτ
  περὶ τοῦ ἀργυρίου, οὗ παρέθετο Γαβαηλ ἐν Ῥάγοις τῆς Μηδίας <span style=
  "color:#b00e23">(2)</span> καὶ εἶπεν ἐν ἑαυτῷ Ἐγὼ ᾐτησάµην θάνατον· τί οὐ
  καλῶ Τωβιαν τὸν υἱόν µου, ἵνα αὐτῷ ὑποδείξω πρὶν ἀποθανεῖν µε; <span style=
  "color:#b00e23">(3)</span> καὶ καλέσας αὐτὸν εἶπεν Παιδίον, ἐὰν ἀποθάνω,
  θάψον µε· καὶ µὴ ὑπερίδῃς τὴν µητέρα σου, τίµα αὐτὴν πάσας τὰς ἡµέρας τῆς
  ζωῆς σου καὶ ποίει τὸ ἀρεστὸν αὐτῇ καὶ µὴ λυπήσῃς αὐτήν. <span style=
  "color:#b00e23">(4)</span> µνήσθητι, παιδίον, ὅτι ποοὺς κινδύνους ἑόρακεν
  ἐπὶ σοὶ ἐν τῇ κοιλίᾳ· ὅταν ἀποθάνῃ, θάψον αὐτὴν παρ’ ἐµοὶ ἐν ἑνὶ τάφῳ.
  <span style="color:#b00e23">(5)</span> πάσας τὰς ἡµέρας, παιδίον, κυρίου τοῦ
  θεοῦ ἡµῶν µνηµόνευε καὶ µὴ θελήσῃς ἁµαρτάνειν καὶ παραβῆναι τὰς ἐντολὰς
  αὐτοῦ· δικαιοσύνην ποίει πάσας τὰς ἡµέρας τῆς ζωῆς σου καὶ µὴ πορευθῇς ταῖς
  ὁδοῖς τῆς ἀδικίας· <span style="color:#b00e23">(6)</span> διότι ποιοῦντός σου
  τὴν ἀλήθειαν εὐοδίαι ἔσονται ἐν τοῖς ἔργοις σου. <span style=
  "color:#b00e23">(7)</span> καὶ πᾶσι τοῖς ποιοῦσι τὴν δικαιοσύνην ἐκ τῶν
  ὑπαρχόντων σοι ποίει ἐλεηµοσύνην, καὶ µὴ φθονεσάτω σου ὁ ὀφθαλµὸς ἐν τῷ
  ποιεῖν σε ἐλεηµοσύνην· µὴ ἀποστρέψῃς τὸ πρόσωπόν σου ἀπὸ παντὸς πτωχοῦ, καὶ
  ἀπὸ σοῦ οὐ µὴ ἀποστραφῇ τὸ πρόσωπον τοῦ θεοῦ. <span style=
  "color:#b00e23">(8)</span> ὡς σοὶ ὑπάρχει, κατὰ τὸ πλῆθος ποίησον ἐξ αὐτῶν
  ἐλεηµοσύνην· ἐὰν ὀλίγον σοι ὑπάρχῃ, κατὰ τὸ ὀλίγον µὴ φοβοῦ ποιεῖν
  ἐλεηµοσύνην· <span style="color:#b00e23">(9)</span> θέµα γὰρ ἀγαθὸν
  θησαυρίζεις σεαυτῷ εἰς ἡµέραν ἀνάγκης· <span style=
  "color:#b00e23">(10)</span> διότι ἐλεηµοσύνη ἐκ θανάτου ῥύεται καὶ οὐκ ἐᾷ
  εἰσελθεῖν εἰς τὸ σκότος· <span style="color:#b00e23">(11)</span> δῶρον γὰρ
  ἀγαθόν ἐστιν ἐλεηµοσύνη πᾶσι τοῖς ποιοῦσιν αὐτὴν ἐνώπιον τοῦ ὑψίστου.
  <span style="color:#b00e23">(12)</span> πρόσεχε σεαυτῷ, παιδίον, ἀπὸ πάσης
  πορνείας καὶ γυναῖκα πρῶτον λαβὲ ἀπὸ τοῦ σπέρµατος τῶν πατέρων σου· µὴ λάβῃς
  γυναῖκα ἀλλοτρίαν, ἣ οὐκ ἔστιν ἐκ τῆς φυλῆς τοῦ πατρός σου, διότι υἱοὶ
  προφητῶν ἐσµεν. Νωε, Αβρααµ, Ισαακ, Ιακωβ οἱ πατέρες ἡµῶν ἀπὸ τοῦ αἰῶνος
  µνήσθητι, παιδίον, ὅτι οὗτοι πάντες ἔλαβον γυναῖκας ἐκ τῶν ἀδελφῶν αὐτῶν καὶ
  εὐλογήθησαν ἐν τοῖς τέκνοις αὐτῶν, καὶ τὸ σπέρµα αὐτῶν κληρονοµήσει γῆν.
  <span style="color:#b00e23">(13)</span> καὶ νῦν, παιδίον, ἀγάπα τοὺς ἀδελφούς
  σου καὶ µὴ ὑπερηφανεύου τῇ καρδίᾳ σου ἀπὸ τῶν ἀδελφῶν σου καὶ τῶν υἱῶν καὶ
  θυγατέρων τοῦ λαοῦ σου λαβεῖν σεαυτῷ ἐξ αὐτῶν γυναῖκα, διότι ἐν τῇ ὑπερηφανίᾳ
  ἀπώλεια καὶ ἀκαταστασία πολλή, καὶ ἐν τῇ ἀχρειότητι ἐλάττωσις καὶ ἔνδεια
  µεγάλη· ἡ γὰρ ἀχρειότης µήτηρ ἐστὶν τοῦ λιµοῦ. <span style=
  "color:#b00e23">(14)</span> µισθὸς παντὸς ἀνθρώπου, ὃς ἐὰν ἐργάσηται, παρὰ
  σοὶ µὴ αὐλισθήτω, ἀλλὰ ἀπόδος αὐτῷ παραυτίκα, καὶ ἐὰν δουλεύσῃς τῷ θεῷ,
  ἀποδοθήσεταί σοι. πρόσεχε σεαυτῷ, παιδίον, ἐν πᾶσι τοῖς ἔργοις σου καὶ ἴσθι
  πεπαιδευµένος ἐν πάσῃ ἀναστροφῇ σου. <span style="color:#b00e23">(15)</span>
  καὶ ὃ µισεῖς, µηδενὶ ποιήσῃς. οἶνον εἰς µέθην µὴ πίῃς, καὶ µὴ πορευθήτω µετὰ
  σοῦ µέθη ἐν τῇ ὁδῷ σου. <span style="color:#b00e23">(16)</span> ἐκ τοῦ ἄρτου
  σου δίδου πεινῶντι καὶ ἐκ τῶν ἱµατίων σου τοῖς γυµνοῖς· πᾶν, ὃ ἐὰν περισσεύσῃ
  σοι, ποίει ἐλεηµοσύνην, καὶ µὴ φθονεσάτω σου ὁ ὀφθαλµὸς ἐν τῷ ποιεῖν σε
  ἐλεηµοσύνην. <span style="color:#b00e23">(17)</span> ἔκχεον τοὺς ἄρτους σου
  ἐπὶ τὸν τάφον τῶν δικαίων καὶ µὴ δῷς τοῖς ἁµαρτωλοῖς. <span style=
  "color:#b00e23">(18)</span> συµβουλίαν παρὰ παντὸς φρονίµου ζήτησον καὶ µὴ
  καταφρονήσῃς ἐπὶ πάσης συµβουλίας χρησίµης. <span style=
  "color:#b00e23">(19)</span> καὶ ἐν παντὶ καιρῷ εὐλόγει κύριον τὸν θεὸν καὶ
  παρ’ αὐτοῦ αἴτησον ὅπως αἱ ὁδοί σου εὐθεῖαι γένωνται, καὶ πᾶσαι αἱ τρίβοι καὶ
  βουλαὶ εὐοδωθῶσιν· διότι πᾶν ἔθνος οὐκ ἔχει βουλήν, ἀλλὰ αὐτὸς ὁ κύριος
  δίδωσιν πάντα τὰ ἀγαθὰ καὶ ὃν ἐὰν θέλῃ, ταπεινοῖ, καθὼς βούλεται. καὶ νῦν,
  παιδίον, µνηµόνευε τῶν ἐντολῶν µου, καὶ µὴ ἐξαλειφθήτωσαν ἐκ τῆς καρδίας σου.
  <span style="color:#b00e23">(20)</span> καὶ νῦν ὑποδεικνύω σοι τὰ δέκα
  τάλαντα τοῦ ἀργυρίου, ἃ παρεθέµην Γαβαήλῳ τῷ τοῦ Γαβρια ἐν Ῥάγοις τῆς Μηδίας.
  <span style="color:#b00e23">(21)</span> καὶ µὴ φοβοῦ, παιδίον, ὅτι
  ἐπτωχεύσαµεν· ὑπάρχει σοι πολλά, ἐὰν φοβηθῇς τὸν θεὸν καὶ ἀποστῇς ἀπὸ πάσης
  ἁµαρτίας καὶ ποιήσῃς τὸ ἀρεστὸν ἐνώπιον αὐτοῦ.</p>

  <h3 id="tobit5">5</h3>

  <p><span style="color:#b00e23">(1)</span> Καὶ ἀποκριθεὶς Τωβιας εἶπεν αὐτῷ
  Πάτερ, ποιήσω πάντα, ὅσα ἐντέταλσαί µοι· <span style=
  "color:#b00e23">(2)</span> ἀλλὰ πῶς δυνήσοµαι λαβεῖν τὸ ἀργύριον καὶ οὐ
  γινώσκω αὐτόν; <span style="color:#b00e23">(3)</span> καὶ ἔδωκεν αὐτῷ τὸ
  χειρόγραφον καὶ εἶπεν αὐτῷ Ζήτησον σεαυτῷ ἄνθρωπον, ὃς συµπορεύσεταί σοι, καὶ
  δώσω αὐτῷ µισθόν, ἕως ζῶ· καὶ λαβὲ πορευθεὶς τὸ ἀργύριον. <span style=
  "color:#b00e23">(4)</span> καὶ ἐπορεύθη ζητῆσαι ἄνθρωπον καὶ εὗρεν τὸν
  Ραφαηλ, ὃς ἦν ἄελος, καὶ οὐκ ᾔδει· <span style="color:#b00e23">(5)</span>
  καὶ εἶπεν αὐτῷ Εἰ δύναµαι πορευθῆναι µετὰ σοῦ ἐν Ῥάγοις τῆς Μηδίας, καὶ εἰ
  ἔµπειρος εἶ τῶν τόπων <span style="color:#b00e23">(6)</span> καὶ εἶπεν αὐτῷ ὁ
  ἄγγελος Πορεύσοµαι µετὰ σοῦ καὶ τῆς ὁδοῦ ἐµπειρῶ καὶ παρὰ Γαβαηλ τὸν ἀδελφὸν
  ἡµῶν ηὐλίσθην. <span style="color:#b00e23">(7)</span> καὶ εἶπεν αὐτῷ Τωβιας
  Ὑπόµεινόν µε, καὶ ἐρῶ τῷ πατρί µου. <span style="color:#b00e23">(8)</span>
  καὶ εἶπεν αὐτῷ Πορεύου καὶ µὴ χρονίσῃς. <span style=
  "color:#b00e23">(9)</span> καὶ εἰσελθὼν εἶπεν τῷ πατρί Ἰδοὺ εὕρηκα ὃς
  συµπορεύσεταί µοι. ὁ δὲ εἶπεν Φώνησον αὐτὸν πρός µε, ἵνα ἐπιγνῶ ποίας φυλῆς
  ἐστιν καὶ εἰ πιστὸς τοῦ πορευθῆναι µετὰ σοῦ. <span style=
  "color:#b00e23">(10)</span> καὶ ἐκάλεσεν αὐτόν, καὶ εἰσῆλθεν, καὶ ἠσπάσαντο
  ἀλλήλους <span style="color:#b00e23">(11)</span> καὶ εἶπεν αὐτῷ Τωβιτ Ἄδελφε,
  ἐκ ποίας φυλῆς καὶ ἐκ ποίας πατρίδος σὺ εἶ; ὑπόδειξόν µοι. <span style=
  "color:#b00e23">(12)</span> καὶ εἶπεν αὐτῷ Φυλὴν καὶ πατριὰν σὺ ζητεῖς ἢ
  µίσθιον, ὃς συµπορεύσεται µετὰ τοῦ υἱοῦ σου; καὶ εἶπεν αὐτῷ Τωβιτ Βούλοµαι,
  ἄδελφε, ἐπιγνῶναι τὸ γένος σου καὶ τὸ ὄνοµα. <span style=
  "color:#b00e23">(13)</span> ὁ δὲ εἶπεν Ἐγὼ Αζαριας Ανανιου τοῦ µεγάλου, τῶν
  ἀδελφῶν σου. <span style="color:#b00e23">(14)</span> καὶ εἶπεν αὐτῷ Ὑγιαίνων
  ἔ}θοις, ἄδελφε· καὶ µή µοι ὀργισθῇς ὅτι ἐζήτησα τὴν φυλήν σου καὶ τὴν πατριάν
  σου ἐπιγνῶναι. καὶ σὺ τυγχάνεις ἀδελφός µου ἐκ τῆς καλῆς καὶ ἀγαθῆς γενεᾶς·
  ἐπεγίνωσκον γὰρ ἐγὼ Ανανιαν καὶ Ιαθαν τοὺς υἱοὺς Σεµειου τοῦ µεγάλου, ὡς
  ἐπορευόµεθα κοινῶς εἰς Ιεροσόλυµα προσκυνεῖν ἀναφέροντες τὰ πρωτότοκα καὶ τὰς
  δεκάτας τῶν γενηµάτων, καὶ οὐκ ἐπλανήθησαν ἐν τῇ πλάνῃ τῶν ἀδελφῶν ἡµῶν. ἐκ
  ῥίζης καλῆς εἶ, ἄδελφε. <span style="color:#b00e23">(15)</span> ἀλλ’ εἰπόν
  µοι τίνα σοι ἔσοµαι µισθὸν διδόναι· δραχµὴν τῆς ἡµέρας καὶ τὰ δέοντά σοι ὡς
  καὶ τῷ υἱῷ µου; <span style="color:#b00e23">(16)</span> καὶ ἔτι προσθήσω σοι
  ἐπὶ τὸν µισθόν, ἐὰν ὑγιαίνοντες ἐπιστρέψητε. <span style=
  "color:#b00e23">(17)</span> καὶ εὐδόκησαν οὕτως. καὶ εἶπεν πρὸς Τωβιαν
  Ἕτοιµος γίνου πρὸς τὴν ὁδόν· καὶ εὐοδωθείητε. καὶ ἡτοίµασεν ὁ υἱὸς αὐτοῦ τὰ
  πρὸς τὴν ὁδόν. καὶ εἶπεν αὐτῷ ὁ πατὴρ αὐτοῦ Πορεύου µετὰ τοῦ ἀνθρώπου· ὁ δὲ
  ἐν τῷ οὐρανῷ οἰκῶν θεὸς εὐοδώσει τὴν ὁδὸν ὑµῶν, καὶ ὁ ἄελος αὐτοῦ
  συµπορευθήτω ὑµῖν. καὶ ἐξῆ}θαν ἀµφότεροι ἀπελθεῖν καὶ ὁ κύων τοῦ παιδαρίου
  µετ’ αὐτῶν. — <span style="color:#b00e23">(18)</span> ἔκλαυσεν δὲ Αννα ἡ
  µήτηρ αὐτοῦ καὶ εἶπεν πρὸς Τωβιτ Τί ἐξαπέστειλας τὸ παιδίον ἡµῶν; ἢ οὐχὶ ἡ
  ῥάβδος τῆς χειρὸς ἡµῶν ἐστιν ἐν τῷ εἰσπορεύεσθαι αὐτὸν καὶ ἐκπορεύεσθαι
  ἐνώπιον ἡµῶν; <span style="color:#b00e23">(19)</span> ἀργύριον τῷ ἀργυρίῳ µὴ
  φθάσαι, ἀὰ περίψηµα τοῦ παιδίου ἡµῶν γένοιτο· <span style=
  "color:#b00e23">(20)</span> ὡς γὰρ δέδοται ἡµῖν ζῆν παρὰ τοῦ κυρίου, τοῦτο
  ἱκανὸν ἡµῖν ὑπάρχει. <span style="color:#b00e23">(21)</span> καὶ εἶπεν αὐτῇ
  Τωβιτ Μὴ λόγον ἔχε, ἀδελφή· ὑγιαίνων ἐλεύσεται, καὶ οἱ ὀφθαλµοί σου ὄψονται
  αὐτόν· <span style="color:#b00e23">(22)</span> ἄελος γὰρ ἀγαθὸς
  συµπορεύσεται αὐτῷ, καὶ εὐοδωθήσεται ἡ ὁδὸς αὐτοῦ, καὶ ὑποστρέψει ὑγιαίνων.
  <span style="color:#b00e23">(23)</span> καὶ ἐπαύσατο κλαίουσα.</p>

  <h3 id="tobit6">6</h3>

  <p><span style="color:#b00e23">(1)</span> Οἱ δὲ πορευόµενοι τὴν ὁδὸν ἦλθον
  ἑσπέρας ἐπὶ τὸν Τίγριν ποταµὸν καὶ ηὐλίζοντο ἐκεῖ. <span style=
  "color:#b00e23">(2)</span> τὸ δὲ παιδάριον κατέβη περικλύσασθαι, καὶ
  ἀνεπήδησεν ἰχθὺς ἀπὸ τοῦ ποταµοῦ καὶ ἐβουλήθη καταπιεῖν τὸ παιδάριον.
  <span style="color:#b00e23">(3)</span> ὁ δὲ ἄελος εἶπεν αὐτῷ Ἐπιλαβοῦ τοῦ
  ἰχθύος. καὶ ἐκράτησεν τὸν ἰχθὺν τὸ παιδάριον καὶ ἀνέβαλεν αὐτὸν ἐπὶ τὴν γῆν.
  <span style="color:#b00e23">(4)</span> καὶ εἶπεν αὐτῷ ὁ ἄγγελος Ἀνάτεµε τὸν
  ἰχθὺν καὶ λαβὼν τὴν. καρδίαν καὶ τὸ ἧπαρ καὶ τὴν χολὴν θὲς ἀσφαλῶς.
  <span style="color:#b00e23">(5)</span> καὶ ἐποίησεν τὸ παιδάριον ὡς εἶπεν
  αὐτῷ ὁ ἄγγελος, τὸν δὲ ἰχθὺν ὀπτήσαντες ἔφαγον.— <span style=
  "color:#b00e23">(6)</span> καὶ ὥδευον ἀµφότεροι, ἕως ἤισαν ἐν Ἐκβατάνοις.
  <span style="color:#b00e23">(7)</span> καὶ εἶπεν τὸ παιδάριον τῷ ἀέλῳ Αζαρια
  ἄδελφε, τί ἐστιν τὸ ἧπαρ καὶ ἡ καρδία καὶ ἡ χολὴ τοῦ ἰχθύος; <span style=
  "color:#b00e23">(8)</span> καὶ εἶπεν αὐτῷ Ἡ καρδία καὶ τὸ ἧπαρ, ἐάν τινα ὀχλῇ
  δαιµόνιον ἢ πνεῦµα πονηρόν, ταῦτα δεῖ καπνίσαι ἐνώπιον ἀνθρώπου ἢ γυναικός,
  καὶ οὐκέτι οὐ µὴ ὀχληθῇ <span style="color:#b00e23">(9)</span> ἡ δὲ χολή,
  ἐγχρῖσαι ἄνθρωπον, ὃς ἔχει λευκώµατα ἐν τοῖς ὀφθαλµοῖς, καὶ ἰαθήσεται.
  <span style="color:#b00e23">(10)</span> Ὡς δὲ προσήγγισαν τῇ Ραγη,
  <span style="color:#b00e23">(11)</span> εἶπεν ὁ ἄελος τῷ παιδαρίῳ Ἄδελφε,
  σήµερον αὐλισθησόµεθα παρὰ Ραγουηλ, καὶ αὐτὸς συγγενής σού ἐστιν, καὶ ἔστιν
  αὐτῷ θυγάτηρ µονογενὴς ὀνόµατι Σαρρα <span style="color:#b00e23">(12)</span>
  λαλήσω περὶ αὐτῆς τοῦ δοθῆναί σοι αὐτὴν εἰς γυναῖκα, ὅτι σοὶ ἐπιβάλλει ἡ
  κληρονοµία αὐτῆς, καὶ σὺ µόνος εἶ ἐκ τοῦ γένους αὐτῆς· καὶ τὸ κοράσιον καλὸν
  καὶ φρόνιµόν ἐστιν. <span style="color:#b00e23">(13)</span> καὶ νῦν ἄκουσόν
  µου καὶ λαλήσω τῷ πατρὶ αὐτῆς, καὶ ὅταν ὑποστρέψωµεν ἐκ Ῥάγων, ποιήσοµεν τὸν
  γάµον. Διότι ἐπίσταµαι Ραγουηλ ὅτι οὐ µὴ δῷ αὐτὴν ἀνδρὶ ἑτέρῳ κατὰ τὸν νόµον
  Μωυσῆ ἢ ὀφειλέσει θάνατον, ὅτι τὴν κληρονοµίαν σοὶ καθήκει λαβεῖν ἢ πάντα
  ἄνθρωπον. <span style="color:#b00e23">(14)</span> τότε εἶπεν τὸ παιδάριον τῷ
  ἀγγέλῳ Αζαρια ἄδελφε, ἀκήκοα ἐγὼ τὸ κοράσιον δεδόσθαι ἑπτὰ ἀνδράσιν καὶ
  πάντας ἐν τῷ νυµφῶνι ἀπολωλότας. <span style="color:#b00e23">(15)</span> καὶ
  νῦν ἐγὼ µόνος εἰµὶ τῷ πατρὶ καὶ φοβοῦµαι µὴ εἰσελθὼν ἀποθάνω καθὼς καὶ οἱ
  πρότεροι, ὅτι δαιµόνιον φιλεῖ αὐτήν, ὃ οὐκ ἀδικεῖ οὐδένα πλὴν τῶν προσαγόντων
  αὐτῇ. καὶ νῦν ἐγὼ φοβοῦµαι µὴ ἀποθάνω καὶ κατάξω τὴν ζωὴν τοῦ πατρός µου καὶ
  τῆς µητρός µου µετ’ ὀδύνης ἐπ’ ἐµοὶ εἰς τὸν τάφον αὐτῶν· καὶ υἱὸς ἕτερος οὐχ
  ὑπάρχει αὐτοῖς, ὃς θάψει αὐτούς. <span style="color:#b00e23">(16)</span>
  εἶπεν δὲ αὐτῷ ὁ ἄγγελος Οὐ µέµνησαι τῶν λόγων, ὧν ἐνετεί}ατό σοι ὁ πατήρ σου
  ὑπὲρ τοῦ λαβεῖν σε γυναῖκα ἐκ τοῦ γένους σου; καὶ νῦν ἄκουσόν µου, ἄδελφε,
  διότι σοὶ ἔσται εἰς γυναῖκα, καὶ τοῦ δαιµονίου µηδένα λόγον ἔχε, ὅτι τὴν
  νύκτα ταύτην δοθήσεταί σοι αὕτη εἰς γυναῖκα. <span style=
  "color:#b00e23">(17)</span> καὶ ἐὰν εἰσέλθῃς εἰς τὸν νυµφῶνα, λήµψῃ τέφραν
  θυµιαµάτων καὶ ἐπιθήσεις ἀπὸ τῆς καρδίας καὶ τοῦ ἥπατος τοῦ ἰχθύος καὶ
  καπνίσεις, καὶ ὀσφρανθήσεται τὸ δαιµόνιον καὶ φεύξεται καὶ οὐκ ἐπανελεύσεται
  τὸν αἰῶνα τοῦ αἰῶνος. <span style="color:#b00e23">(18)</span> ὅταν δὲ
  προσπορεύῃ αὐτῇ, ἐγέρθητε ἀµφότεροι καὶ βοήσατε πρὸς τὸν ἐλεήµονα θεόν, καὶ
  σώσει ὑµᾶς καὶ ἐλεήσει· µὴ φοβοῦ, ὅτι σοὶ αὐτὴ ἡτοιµασµένη ἦν ἀπὸ τοῦ αἰῶνος,
  καὶ σὺ αὐτὴν σώσεις, καὶ πορεύσεται µετὰ σοῦ, καὶ ὑπολαµβάνω ὅτι σοὶ ἔσται ἐξ
  αὐτῆς παιδία. <span style="color:#b00e23">(19)</span> καὶ ὡς ἤκουσεν Τωβιας
  ταῦτα, ἐφίλησεν αὐτήν, καὶ ἡ ψυχὴ αὐτοῦ ἐκολλήθη αὐτῇ σφόδρα.</p>

  <h3 id="tobit7">7</h3>

  <p><span style="color:#b00e23">(1)</span> Καὶ ἦλθον εἰς Ἐκβάτανα καὶ
  παρεγένοντο εἰς τὴν οἰκίαν Ραγουηλ, Σαρρα δὲ ὑπήντησεν αὐτοῖς καὶ ἐχαιρέτισεν
  αὐτοὺς καὶ αὐτοὶ αὐτήν, καὶ εἰσήγαγεν αὐτοὺς εἰς τὴν οἰκίαν. <span style=
  "color:#b00e23">(2)</span> καὶ εἶπεν Ραγουηλ Εδνα τῇ γυναικὶ αὐτοῦ Ὡς ὅµοιος
  ὁ νεανίσκος Τωβιτ τῷ ἀνεψιῷ µου. <span style="color:#b00e23">(3)</span> καὶ
  ἠρώτησεν αὐτοὺς Ραγουηλ Πόθεν ἐστέ, ἀδελφοί; καὶ εἶπαν αὐτῷ Ἐκ τῶν υἱῶν
  Νεφθαλι τῶν αἰχµαλώτων ἐν Νινευη. <span style="color:#b00e23">(4)</span> καὶ
  εἶπεν αὐτοῖς Γινώσκετε Τωβιτ τὸν ἀδελφὸν ἡµῶν; οἱ δὲ εἶπαν Γινώσκοµεν.
  <span style="color:#b00e23">(5)</span> καὶ εἶπεν αὐτοῖς Ὑγιαίνει; οἱ δὲ εἶπαν
  Καὶ ζῇ καὶ ὑγιαίνει· καὶ εἶπεν Τωβιας Πατήρ µού ἐστιν. <span style=
  "color:#b00e23">(6)</span> καὶ ἀνεπήδησεν Ραγουηλ καὶ κατεφίλησεν αὐτὸν. καὶ
  ἔκλαυσε καὶ εὐλόγησεν αὐτὸν καὶ εἶπεν αὐτῷ Ὁ τοῦ καλοῦ καὶ ἀγαθοῦ ἀνθρώπου·
  καὶ ἀκούσας ὅτι Τωβιτ ἀπώλεσεν τοὺς ὀφθαλµοὺς αὐτοῦ, ἐλυπήθη καὶ ἔκλαυσεν
  <span style="color:#b00e23">(7)</span> καὶ Εδνα ἡ γυνὴ αὐτοῦ καὶ Σαρρα ἡ
  θυγάτηρ αὐτοῦ ἔκλαυσαν καὶ ὑπεδέξαντο <span style="color:#b00e23">(8)</span>
  αὐτοὺς προθύµως. καὶ ἔθυσαν κριὸν προβάτων καὶ παρέθηκαν ὄψα πλείονα.
  <span style="color:#b00e23">(9)</span> Εἶπεν δὲ Τωβιας τῷ Ραφαηλ Αζαρια
  ἄδελφε, λάλησον ὑπὲρ ὧν ἔλεγες ἐν τῇ πορείᾳ, καὶ τελεσθήτω τὸ πρᾶγµα.
  <span style="color:#b00e23">(10)</span> καὶ µετέδωκεν τὸν λόγον τῷ Ραγουηλ.
  καὶ εἶπεν Ραγουηλ πρὸς Τωβιαν Φάγε καὶ πίε καὶ ἡδέως γίνου· σοὶ γὰρ καθήκει
  τὸ παιδίον µου λαβεῖν· πλὴν ὑποδείξω σοι τὴν ἀλήθειαν. <span style=
  "color:#b00e23">(11)</span> ἔδωκα τὸ παιδίον µου ἑπτὰ ἀνδράσιν, καὶ ὁπότε ἐὰν
  εἰσεπορεύοντο πρὸς αὐτήν, ἀπεθνῄσκοσαν ὑπὸ τὴν νύκτα. ἀλλὰ τὸ νῦν ἔχων ἡδέως
  γίνου. <span style="color:#b00e23">(12)</span> καὶ εἶπεν Τωβιας Οὐ γεύσοµαι
  οὐδὲν ὧδε, ἕως ἂν στήσητε καὶ σταθῆτε πρός µε. καὶ εἶπεν Ραγουηλ Κοµίζου
  αὐτὴν ἀπὸ τοῦ νῦν κατὰ τὴν κρίσιν· σὺ δὲ ἀδελφὸς εἶ αὐτῆς, καὶ αὐτή σού
  ἐστιν· ὁ δὲ ἐλεήµων θεὸς εὐοδώσει ὑµῖν τὰ κάλλιστα. <span style=
  "color:#b00e23">(13)</span> καὶ ἐκάλεσεν Σαρραν τὴν θυγατέρα αὐτοῦ καὶ λαβὼν
  τῆς χειρὸς αὐτῆς παρέδωκεν αὐτὴν τῷ Τωβια γυναῖκα καὶ εἶπεν Ἰδοὺ κατὰ τὸν
  νόµον Μωυσέως κοµίζου αὐτὴν καὶ ἄπαγε πρὸς τὸν πατέρα σου· καὶ εὐλόγησεν
  αὐτούς. <span style="color:#b00e23">(14)</span> καὶ ἐκάλεσεν Εδναν τὴν
  γυναῖκα αὐτοῦ· καὶ λαβὼν βιβλίον ἔγραψεν συγγραφήν, καὶ ἐσφραγίσαντο. καὶ
  ἤρξαντο ἐσθίειν. <span style="color:#b00e23">(15)</span> καὶ ἐκάλεσεν Ραγουηλ
  Εδναν τὴν γυναῖκα αὐτοῦ καὶ εἶπεν αὐτῇ Ἀδελφή, ἑτοίµασον τὸ ἕτερον ταµιεῖον
  καὶ εἰσάγαγε αὐτήν. <span style="color:#b00e23">(16)</span> καὶ ἐποίησεν ὡς
  εἶπεν καὶ εἰσήγαγεν αὐτὴν ἐκεῖ, καὶ ἔκλαυσεν· καὶ ἀπεδέξατο τὰ δάκρυα τῆς
  θυγατρὸς αὐτῆς καὶ εἶπεν αὐτῇ <span style="color:#b00e23">(17)</span> Θάρσει,
  τέκνον, ὁ κύριος τοῦ οὐρανοῦ καὶ τῆς γῆς δῴη σοι χάριν ἀντὶ τῆς λύπης σου
  ταύτης θάρσει, θύγατερ.</p>

  <h3 id="tobit8">8</h3>

  <p><span style="color:#b00e23">(1)</span> Ὅτε δὲ συνετέλεσαν δειπνοῦντες,
  εἰσήγαγον Τωβιαν πρὸς αὐτήν. <span style="color:#b00e23">(2)</span> ὁ δὲ
  πορευόµενος ἐµνήσθη τῶν λόγων Ραφαηλ καὶ ἔλαβεν τὴν τέφραν τῶν θυµιαµάτων καὶ
  ἐπέθηκεν τὴν καρδίαν τοῦ ἰχθύος καὶ τὸ ἧπαρ καὶ ἐκάπνισεν. <span style=
  "color:#b00e23">(3)</span> ὅτε δὲ ὠσφράνθη τὸ δαιµόνιον τῆς ὀσµῆς, ἔφυγεν εἰς
  τὰ ἀνώτατα Αἰγύπτου, καὶ ἔδησεν αὐτὸ ὁ ἄγγελος. <span style=
  "color:#b00e23">(4)</span> ὡς δὲ συνεκλείσθησαν ἀµφότεροι, ἀνέστη Τωβιας ἀπὸ
  τῆς κλίνης καὶ εἶπεν Ἀνάστηθι, ἀδελφή, καὶ προσευξώµεθα, ἵνα ἡµᾶς ἐλεήσῃ ὁ
  κύριος. <span style="color:#b00e23">(5)</span> καὶ ἤρξατο Τωβιας λέγειν
  Εὐλογητὸς εἶ, ὁ θεὸς τῶν πατέρων ἡµῶν, καὶ εὐλογητὸν τὸ ὄνοµά σου τὸ ἅγιον
  καὶ ἔνδοξον εἰς τοὺς αἰῶνας· εὐλογησάτωσάν σε οἱ οὐρανοὶ καὶ πᾶσαι αἱ κτίσεις
  σου. <span style="color:#b00e23">(6)</span> σὺ ἐποίησας Αδαµ καὶ ἔδωκας αὐτῷ
  βοηθὸν Ευαν στήριγµα τὴν γυναῖκα αὐτοῦ· ἐκ τούτων ἐγενήθη τὸ ἀνθρώπων σπέρµα.
  σὺ εἶπας Οὐ καλὸν εἶναι τὸν ἄνθρωπον µόνον, ποιήσωµεν αὐτῷ βοηθὸν ὅµοιον
  αὐτῷ. <span style="color:#b00e23">(7)</span> καὶ νῦν, κύριε, οὐ διὰ πορνείαν
  ἐγὼ λαµβάνω τὴν ἀδελφήν µου ταύτην, ἀλλ’ ἐπ’ ἀληθείας· ἐπίταξον ἐλεῆσαί µε
  καὶ ταύτῃ συγκαταγηρᾶσαι. <span style="color:#b00e23">(8)</span> καὶ εἶπεν
  µετ’ αὐτοῦ Αµην. <span style="color:#b00e23">(9)</span> καὶ ἐκοιµήθησαν
  ἀµφότεροι τὴν νύκτα. Καὶ ἀναστὰς Ραγουηλ ἐπορεύθη καὶ ὤρυξεν τάφον
  <span style="color:#b00e23">(10)</span> λέγων Μὴ καὶ οὗτος ἀποθάνῃ.
  <span style="color:#b00e23">(11)</span> καὶ ἦλθεν Ραγουηλ εἰς τὴν οἰκίαν
  ἑαυτοῦ <span style="color:#b00e23">(12)</span> καὶ εἶπεν Εδνα τῇ γυναικὶ
  αὐτοῦ Ἀπόστειλον µίαν τῶν παιδισκῶν, καὶ ἰδέτωσαν εἰ ζῇ· εἰ δὲ µή, ἵνα
  θάψωµεν αὐτὸν καὶ µηδεὶς γνῷ. <span style="color:#b00e23">(13)</span> καὶ
  εἰσῆ}θεν ἡ παιδίσκη ἀνοίξασα τὴν θύραν καὶ εὗρεν τοὺς δύο καθεύδοντας.
  <span style="color:#b00e23">(14)</span> καὶ ἐξελθοῦσα ἀπή <span style=
  "color:#b00e23">(15)</span> καὶ εὐλόγησεν Ραγουηλ τὸν θεὸν λέγων Εὐλογητὸς εἶ
  σύ, ὁ θεός, ἐν πάσῃ εὐλογίᾳ καθαρᾷ καὶ ἁγίᾳ, καὶ εὐλογείτωσάν σε οἱ ἅγιοί σου
  καὶ πᾶσαι αἱ κτίσεις σου, καὶ πάντες οἱ ἄγγελοί σου καὶ οἱ ἐκλεκτοί σου
  εὐλογείτωσάν σε εἰς πάντας τοὺς αἰῶνας. <span style=
  "color:#b00e23">(16)</span> εὐλογητὸς εἶ ὅτι ηὔφρανάς µε, καὶ οὐκ ἐγένετό µοι
  καθὼς ὑπενόουν, ἀλλὰ κατὰ τὸ πολὺ ἔλεός σου ἐποίησας µεθ’ ἡµῶν. <span style=
  "color:#b00e23">(17)</span> εὐλογητὸς εἶ ὅτι ἠλέησας δύο μονογενεῖς· ποίησον
  αὐτοῖς, δέσποτα, ἔλεος, συντέλεσον τὴν ζωὴν αὐτῶν ἐν ὑγιείᾳ μετὰ εὐφροσύνης
  καὶ ἐλέους. <span style="color:#b00e23">(18)</span> ἐκέλευσεν δὲ τοῖς
  οἰκέταις χῶσαι τὸν τάφον. <span style="color:#b00e23">(19)</span> Καὶ
  ἐποίησεν αὐτοῖς γάμον ἡμερῶν δέκα τεσσάρων. <span style=
  "color:#b00e23">(20)</span> καὶ εἶπεν αὐτῷ Ραγουηλ πρὶν ἢ συντελεσθῆναι τὰς
  ἡμέρας τοῦ γάμου ἐνόρκως μὴ ἐξελθεῖν αὐτόν, ἐὰν μὴ πληρωθῶσιν αἱ δέκα
  τέσσαρες ἡμέραι τοῦ γάμου, <span style="color:#b00e23">(21)</span> καὶ τότε
  λαβόντα τὸ ἥμισυ τῶν ὑπαρχόντων αὐτοῦ πορεύεσθαι μετὰ ὑγιείας πρὸς τὸν
  πατέρα· καὶ τὰ λοιπά, ὅταν ἀποθάνω καὶ ἡ γυνή μου.</p>

  <h3 id="tobit9">9</h3>

  <p><span style="color:#b00e23">(1)</span> Καὶ ἐκάλεσεν Τωβιας τὸν Ραφαηλ καὶ
  εἶπεν αὐτῷ <span style="color:#b00e23">(2)</span> Αζαρια ἄδελφε, λαβὲ μετὰ
  σεαυτοῦ παῖδα καὶ δύο καμήλους καὶ πορεύθητι ἐν Ῥάγοις τῆς Μηδίας παρὰ Γαβαηλ
  καὶ κόμισαί μοι τὸ ἀργύριον καὶ αὐτὸν ἄγε εἰς τὸν γάμον· <span style=
  "color:#b00e23">(3)</span> διότι ὀμώμοκεν Ραγουηλ μὴ ἐξελθεῖν με,
  <span style="color:#b00e23">(4)</span> καὶ ὁ πατήρ μου ἀριθμεῖ τὰς ἡμέρας,
  καὶ ἐὰν χρονίσω μέγα, ὀδυνηθήσεται λίαν. <span style=
  "color:#b00e23">(5)</span> καὶ ἐπορεύθη Ραφαηλ καὶ ηὐλίσθη παρὰ Γαβαήλῳ, καὶ
  ἔδωκεν αὐτῷ τὸ χειρόγραφον· ὃς δὲ προήνεγκεν τὰ θυλάκια ἐν ταῖς σφραγῖσινκαὶ
  ἔδωκεν αὐτῷ. <span style="color:#b00e23">(6)</span> καὶ ὤρθρευσαν κοινῶς καὶ
  ἤ}θοσαν εἰς τὸν γάμον. καὶ εὐλόγησεν Τωβιας τὴν γυναῖκα αὐτοῦ.</p>

  <h3 id="tobit10">10</h3>

  <p><span style="color:#b00e23">(1)</span> Καὶ Τωβιτ ὁ πατὴρ αὐτοῦ ἐλογίζετο
  ἑκάστης ἡμέρας· καὶ ὡς ἐπληρώθησαν αἱ ἡμέραι τῆς πορείας καὶ οὐκ ἤρχοντο,
  <span style="color:#b00e23">(2)</span> εἶπεν Μήποτε κατῄσχυνται; ἢ μήποτε
  ἀπέθανεν Γαβαηλ καὶ οὐδεὶς δίδωσιν αὐτῷ τὸ ἀργύριον; <span style=
  "color:#b00e23">(3)</span> καὶ ἐλυπεῖτο λίαν. <span style=
  "color:#b00e23">(4)</span> εἶπεν δὲ αὐτῷ ἡ γυνή Ἀπώλετο τὸ παιδίον, διότι
  κεχρόνικεν· καὶ ἤρξατο θρηνεῖν αὐτὸν καὶ εἶπεν <span style=
  "color:#b00e23">(5)</span> Οὐ μέλει μοι, τέκνον, ὅτι ἀφῆκά σε τὸ φῶς τῶν
  ὀφθαλμῶν μου; <span style="color:#b00e23">(6)</span> καὶ Τωβιτ λέγει αὐτῇ
  Σίγα, μὴ λόγον ἔχε, ὑγιαίνει. <span style="color:#b00e23">(7)</span> καὶ
  εἶπεν αὐτῷ Σίγα, μὴ πλάνα με· ἀπώλετο τὸ παιδίον μου. καὶ ἐπορεύετο καθ’
  ἡμέραν εἰς τὴν ὁδὸν ἔξω, οἵας ἀπῆ}θεν, ἡμέρας τε ἄρτον οὐκ ἤσθιεν, τὰς δὲ
  νύκτας οὐ διελίμπανεν θρηνοῦσα Τωβιαν τὸν υἱὸν αὐτῆς, ἕως οὗ συνετελέσθησαν
  αἱ δέκα τέσσαρες ἡμέραι τοῦ γάμου, ἃς ὤμοσεν Ραγουηλ ποιῆσαι αὐτὸν ἐκεῖ
  <span style="color:#b00e23">(8)</span> Εἶπεν δὲ Τωβιας τῷ Ραγουηλ
  Ἐξαπόστειλόν με, ὅτι ὁ πατήρ μου καὶ ἡ μήτηρ μου οὐκέτι ἐλπίζουσιν ὄψεσθαί
  με. <span style="color:#b00e23">(9)</span> εἶπεν δὲ αὐτῷ ὁ πενθερὸς αὐτοῦ
  Μεῖνον παρ’ ἐμοί, κἀγὼ ἐξαποστελῶ πρὸς τὸν πατέρα σου καὶ δηλώσουσιν αὐτῷ τὰ
  κατὰ σέ. καὶ Τωβιας λέγει Οὐχί, ἀ.ὰ ἐξαπόστειλόν με πρὸς τὸν πατέρα μου.
  <span style="color:#b00e23">(10)</span> ἀναστὰς δὲ Ραγουηλ ἔδωκεν αὐτῷ Σαρραν
  τὴν γυναῖκα αὐτοῦ καὶ τὰ ἥμισυ τῶν ὑπαρχόντων, σώματα καὶ κτήνη καὶ ἀργύριον·
  <span style="color:#b00e23">(11)</span> καὶ εὐλογήσας αὐτοὺς ἐξαπέστειλεν
  λέγων Εὐοδώσει ὑμᾶς, τέκνα, ὁ θεὸς τοῦ οὐρανοῦ πρὸ τοῦ με ἀποθανεῖν.
  <span style="color:#b00e23">(12)</span> καὶ εἶπεν τῇ θυγατρὶ αὐτοῦ Τίμα τοὺς
  πενθερούς σου, αὐτοὶ νῦν γονεῖς σού εἰσιν· ἀκούσαιμί σου ἀκοὴν καλήν. καὶ
  ἐφί}ησεν αὐτήν. <span style="color:#b00e23">(13)</span> καὶ Εδνα εἶπεν πρὸς
  Τωβιαν Ἄδελφε ἀγαπητέ, ἀποκαταστήσαι σε ὁ κύριος τοῦ οὐρανοῦ καὶ δῴη μοι
  ἰδεῖν σου παιδία ἐκ Σαρρας τῆς θυγατρός μου, ἵνα εὐφρανθῶ ἐνώπιον τοῦ κυρίου·
  καὶ ἰδοὺ παρατίθεμαί σοι τὴν θυγατέρα μου ἐν παρακαταθήκῃ, μὴ λυπήσῃς
  αὐτήν.</p>

  <h3 id="tobit11">11</h3>

  <p><span style="color:#b00e23">(10:14)</span> μετὰ ταῦτα ἐπορεύετο Τωβιας
  εὐλογῶν τὸν θεόν, ὅτι εὐόδωσεν τὴν ὁδὸν αὐτοῦ, καὶ κατευλόγει Ραγουηλ καὶ
  Εδναν τὴν γυναῖκα αὐτοῦ. <span style="color:#b00e23">(1)</span> Καὶ ἐπορεύετο
  μέχρις οὗ ἐγγίσαι αὐτοὺς εἰς Νινευη. καὶ εἶπεν Ραφαηλ πρὸς Τωβιαν
  <span style="color:#b00e23">(2)</span> Οὐ γινώσκεις, ἄδελφε, πῶς ἀφῆκας τὸν
  πατέρα σου; <span style="color:#b00e23">(3)</span> προδράμωμεν ἔμπροσθεν τῆς
  γυναικός σου καὶ ἑτοιμάσωμεν τὴν οἰκίαν. <span style=
  "color:#b00e23">(4)</span> λαβὲ δὲ παρὰ χεῖρα τὴν χολὴν τοῦ ἰχθύος. καὶ
  ἐπορεύθησαν, καὶ συνῆλθεν ὁ κύων ὄπισθεν αὐτῶν. <span style=
  "color:#b00e23">(5)</span> καὶ Αννα ἐκάθητο περιβλεπομένη εἰς τὴν ὁδὸν τὸν
  παῖδα αὐτῆς· <span style="color:#b00e23">(6)</span> καὶ προσενόησεν αὐτὸν
  ἐρχόμενον καὶ εἶπεν τῷ πατρὶ αὐτοῦ Ἰδοὺ ὁ υἱός σου ἔρχεται καὶ ὁ ἄνθρωπος ὁ
  πορευθεὶς μετ’ αὐτοῦ. <span style="color:#b00e23">(7)</span> καὶ Ραφαηλ εἶπεν
  Ἐπίσταμαι ἐγὼ ὅτι ἀνοίξει τοὺς ὀφθαλμοὺς ὁ πατήρ σου· <span style=
  "color:#b00e23">(8)</span> σὺ οὖν ἔγχρισον τὴν χολὴν εἰς τοὺς ὀφθαλμοὺς
  αὐτοῦ, καὶ δηχθεὶς διατρίψει καὶ ἀποβαλεῖ τὰ λευκώματα καὶ ὄψεταί σε.
  <span style="color:#b00e23">(9)</span> καὶ προσδραμοῦσα Αννα ἐπέπεσεν ἐπὶ τὸν
  τράχηλον τοῦ υἱοῦ αὐτῆς καὶ εἶπεν αὐτῷ Εἶδόν σε, παιδίον, ἀπὸ τοῦ νῦν
  ἀποθανοῦμαι. καὶ ἔκλαυσαν ἀμφότεροι. <span style="color:#b00e23">(10)</span>
  καὶ Τωβιτ ἐξήρχετο πρὸς τὴν θύραν καὶ προσέκοπτεν, ὁ δὲ υἱὸς προσέδραμεν αὐτῷ
  <span style="color:#b00e23">(11)</span> καὶ ἐπελάβετο τοῦ πατρὸς αὐτοῦ καὶ
  προσέπασεν τὴν χολὴν ἐπὶ τοὺς ὀφθαλμοὺς τοῦ πατρὸς αὐτοῦ λέγων Θάρσει, πάτερ.
  <span style="color:#b00e23">(12)</span> ὡς δὲ συνεδήχθησαν, διέτριψε τοὺς
  ὀφθαλμοὺς αὐτοῦ, καὶ ἐλεπίσθη ἀπὸ τῶν κανθῶν τῶν ὀφθαλμῶν αὐτοῦ τὰ λευκώματα.
  <span style="color:#b00e23">(13)</span> καὶ ἰδὼν τὸν υἱὸν αὐτοῦ ἐπέπεσεν ἐπὶ
  τὸν τράχηλον αὐτοῦ καὶ ἔκλαυσεν καὶ εἶπεν <span style=
  "color:#b00e23">(14)</span> Εὐλογητὸς εἶ, ὁ θεός, καὶ εὐλογητὸν τὸ ὄνομά σου
  εἰς τοὺς αἰῶνας, καὶ εὐλογημένοι πάντες οἱ ἅγιοί σου ἄλλελοι· ὅτι ἐμαστίγωσας
  καὶ ἠλέησάς με, ἰδοὺ βλέπω Τωβιαν τὸν υἱόν μου. <span style=
  "color:#b00e23">(15)</span> καὶ εἰσῆλθεν ὁ υἱὸς αὐτοῦ χαίρων καὶ ἀπή.ειλεν τῷ
  πατρὶ αὐτοῦ τὰ μεγαλεῖα τὰ γενόμενα αὐτῷ ἐν τῇ Μηδίᾳ. <span style=
  "color:#b00e23">(16)</span> Καὶ ἐξῆλθεν Τωβιτ εἰς συνάντησιν τῇ νύμφῃ αὐτοῦ
  χαίρων καὶ εὐλογῶν τὸν θεὸν πρὸς τῇ πύλῃ Νινευη· καὶ ἐθαύμαζον οἱ θεωροῦντες
  αὐτὸν πορευόμενον ὅτι ἔβλεψεν, καὶ Τωβιτ ἐξωμολογεῖτο ἐνώπιον αὐτῶν ὅτι
  ἠλέησεν αὐτὸν ὁ θεός. <span style="color:#b00e23">(17)</span> καὶ ὡς ἤ.ισεν
  Τωβιτ Σαρρα τῇ νύμφῃ αὐτοῦ,κατευλόγησεν αὐτὴν λέγων Ἔλθοις ὑγιαίνουσα,
  θύγατερ· εὐλογητὸς ὁ θεός, ὃς ἤγαγέν σε πρὸς ἡμᾶς, καὶ ὁ πατήρ σου καὶ ἡ
  μήτηρ σου. <span style="color:#b00e23">(18)</span> καὶ ἐγένετο χαρὰ πᾶσι τοῖς
  ἐν Νινευη ἀδελφοῖς αὐτοῦ. <span style="color:#b00e23">(19)</span> καὶ
  παρεγένετο Αχιαχαρος καὶ Νασβας ὁ ἐξάδελφος αὐτοῦ, καὶ ἤχθη ὁ γάμος Τωβια μετ’
   εὐφροσύνης ἑπτὰ ἡμέρας.</p>

  <h3 id="tobit12">12</h3>

  <p><span style="color:#b00e23">(1)</span> Καὶ ἐκάλεσεν Τωβιτ Τωβιαν τὸν υἱὸν
  αὐτοῦ καὶ εἶπεν αὐτῷ Ὅρα, τέκνον, μισθὸν τῷ ἀνθρώπῳ τῷ συνελθόντι σοι, καὶ
  προσθεῖναι αὐτῷ δεῖ. <span style="color:#b00e23">(2)</span> καὶ εἶπεν αὐτῷ
  Πάτερ, οὐ βλάπτομαι δοὺς αὐτῷ τὸ ἥμισυ ὧν ἐνήνοχα, <span style=
  "color:#b00e23">(3)</span> ὅτι με ἀγείοχέν σοι ὑγιῆ καὶ τὴν γυναῖκά μου
  ἐθεράπευσεν καὶ τὸ ἀργύριόν μου ἤνεγκεν καὶ σὲ ὁμοίως ἐθεράπευσεν.
  <span style="color:#b00e23">(4)</span> καὶ εἶπεν ὁ πρεσβύτης Δικαιοῦται αὐτῷ.
  <span style="color:#b00e23">(5)</span> καὶ ἐκάλεσεν τὸν ἄ.ελον καὶ εἶπεν αὐτῷ
  Λαβὲ τὸ ἥμισυ πάντων, ὧν ἐνηνόχατε. <span style="color:#b00e23">(6)</span>
  Τότε καλέσας τοὺς δύο κρυπτῶς εἶπεν αὐτοῖς Εὐλογεῖτε τὸν θεὸν καὶ αὐτῷ
  ἐξομολογεῖσθε, μεγαλωσύνην δίδοτε αὐτῷ καὶ ἐξομολογεῖσθε ἐνώπιον πάντων τῶν
  ζώντων περὶ ὧν ἐποίησεν μεθ’ ὑμῶν· ἀγαθὸν τὸ εὐλογεῖν τὸν θεὸν καὶ ὑψοῦν τὸ
  ὄνομα αὐτοῦ, τοὺς λόγους τῶν ἔργων τοῦ θεοῦ ἐντίμως ὑποδεικνύοντες, καὶ μὴ
  ὀκνεῖτε ἐξομολογεῖσθαι αὐτῷ. <span style="color:#b00e23">(7)</span> μυστήριον
  βασιλέως καλὸν κρύψαι, τὰ δὲ ἔργα τοῦ θεοῦ ἀνακαλύπτειν ἐνδόξως. ἀγαθὸν
  ποιήσατε, καὶ κακὸν οὐχ εὑρήσει ὑμᾶς. <span style="color:#b00e23">(8)</span>
  ἀγαθὸν προσευχὴ μετὰ νηστείας καὶ ἐλεημοσύνης καὶ δικαιοσύνης· ἀγαθὸν τὸ
  ὀλίγον μετὰ δικαιοσύνης ἢ πολὺ μετὰ ἀδικίας· καλὸν ποιῆσαι ἐλεημοσύνην ἢ
  θησαυρίσαι χρυσίον. <span style="color:#b00e23">(9)</span> ἐλεημοσύνη γὰρ ἐκ
  θανάτου ῥύεται, καὶ αὐτὴ ἀποκαθαριεῖ πᾶσαν ἁμαρτίαν· οἱ ποιοῦντες ἐλεημοσύνας
  καὶ δικαιοσύνας πλησθήσονται ζωῆς· <span style="color:#b00e23">(10)</span> οἱ
  δὲ ἁμαρτάνοντες πολέμιοί εἰσιν τῆς ἑαυτῶν ζωῆς <span style=
  "color:#b00e23">(11)</span> οὐ μὴ κρύψω ἀφ’ ὑμῶν πᾶν ῥῆμα· εἴρηκα δή
  Μυστήριον βασιλέως κρύψαι καλόν, τὰ δὲ ἔργα τοῦ θεοῦ ἀνακαλύπτειν ἐνδόξως.
  <span style="color:#b00e23">(12)</span> καὶ νῦν ὅτε προσηύξω σὺ καὶ ἡ νύμφη
  σου Σαρρα, ἐγὼ προσήγαγον τὸ μνημόσυνον τῆς προσευχῆς ὑμῶν ἐνώπιον τοῦ ἁγίου·
  καὶ ὅτε ἔθαπτες τοὺς νεκρούς, ὡσαύτως συμπαρήμην σοι. <span style=
  "color:#b00e23">(13)</span> καὶ ὅτε οὐκ ὤκνησας ἀναστῆναι καὶ καταλιπεῖν τὸ
  ἄριστόν σου, ὅπως ἀπελθὼν περιστείλῃς τὸν νεκρόν, οὐκ ἔλαθές με ἀγαθοποιῶν,
  ἀ.ὰ σὺν σοὶ ἤμην. <span style="color:#b00e23">(14)</span> καὶ νῦν ἀπέστειλέν
  με ὁ θεὸς ἰάσασθαί σε καὶ τὴν νύμφην σου Σαρραν. <span style=
  "color:#b00e23">(15)</span> ἐγώ εἰμι Ραφαηλ, εἷς ἐκ τῶν ἑπτὰ ἁγίων ἀγγέλων,
  οἳ προσαναφέρουσιν τὰς προσευχὰς τῶν ἁγίων καὶ εἰσπορεύονται ἐνώπιον τῆς
  δόξης τοῦ ἁγίου. <span style="color:#b00e23">(16)</span> Καὶ ἐταράχθησαν οἱ
  δύο καὶ ἔπεσον ἐπὶ πρόσωπον, ὅτι ἐφοβήθησαν. <span style=
  "color:#b00e23">(17)</span> καὶ εἶπεν αὐτοῖς Μὴ φοβεῖσθε, εἰρήνη ὑμῖν ἔσται·
  τὸν δὲ θεὸν εὐλογεῖτε εἰς τὸν αἰῶνα. <span style="color:#b00e23">(18)</span>
  ὅτι οὐ τῇ ἐμαυτοῦ χάριτι, ἀλλὰ τῇ θελήσει τοῦ θεοῦ ἡμῶν ἦλθον· ὅθεν εὐλογεῖτε
  αὐτὸν εἰς τὸν αἰῶνα. <span style="color:#b00e23">(19)</span> πάσας τὰς ἡμέρας
  ὠπτανόμην ὑμῖν, καὶ οὐκ ἔφαγον οὐδὲ ἔπιον, ἀλλὰ ὅρασιν ὑμεῖς ἐθεωρεῖτε.
  <span style="color:#b00e23">(20)</span> καὶ νῦν ἐξομολογεῖσθε τῷ θεῷ, διότι
  ἀναβαίνω πρὸς τὸν ἀποστείλαντά με, καὶ γράψατε πάντα τὰ συντελεσθέντα εἰς
  βιβλίον. <span style="color:#b00e23">(21)</span> καὶ ἀνέστησαν· καὶ οὐκέτι
  εἶδον αὐτόν. <span style="color:#b00e23">(22)</span> καὶ ἐξωμολογοῦντο τὰ
  ἔργα τὰ μεγάλα καὶ θαυμαστὰ τοῦ θεοῦ καὶ ὡς ὤφθη αὐτοῖς ὁ ἄγγελος κυρίου.</p>

  <h3 id="tobit13">13</h3>

  <p><span style="color:#b00e23">(1)</span> Καὶ Τωβιτ ἔγραψεν προσευχὴν εἰς
  ἀγα.ίασιν καὶ εἶπεν 13:2 Εὐλογητὸς ὁ θεὸς ὁ ζῶν εἰς τοὺς αἰῶνας καὶ ἡ
  βασιλεία αὐτοῦ, <span style="color:#b00e23">(2)</span> ὅτι αὐτὸς μαστιγοῖ καὶ
  ἐλεᾷ, κατάγει εἰς ᾅδην καὶ ἀνάγει, καὶ οὐκ ἔστιν ὃς ἐκφεύξεται τὴν χεῖρα
  αὐτοῦ <span style="color:#b00e23">(3)</span> ἐξομολογεῖσθε αὐτῷ, οἱ υἱοὶ
  Ισραηλ, ἐνώπιον τῶν ἐθνῶν, ὅτι αὐτὸς διέσπειρεν ἡμᾶς ἐν αὐτοῖς <span style=
  "color:#b00e23">(4)</span> ἐκεῖ ὑποδείξατε τὴν μεγαλωσύνην αὐτοῦ, ὑψοῦτε
  αὐτὸν ἐνώπιον παντὸς ζῶντος, καθότι αὐτὸς κύριος ἡμῶν καὶ θεός, αὐτὸς πατὴρ
  ἡμῶν εἰς πάντας τοὺς αἰῶνας. <span style="color:#b00e23">(5)</span> καὶ
  μαστιγώσει ἡμᾶς ἐν ταῖς ἀδικίαις ἡμῶν καὶ πάλιν ἐλεήσει καὶ συνάξει ἡμᾶς ἐκ
  πάντων τῶν ἐθνῶν, οὗ ἐὰν σκορπισθῆτε ἐν αὐτοῖς. <span style=
  "color:#b00e23">(6)</span> Ἐὰν ἐπιστρέψητε πρὸς αὐτὸν ἐν ὅ}ῃ καρδίᾳ ὑμῶν καὶ
  ἐν ὅλῃ τῇ ψυχῇ ποιῆσαι ἐνώπιον αὐτοῦ ἀλήθειαν, τότε ἐπιστρέψει πρὸς ὑμᾶς καὶ
  οὐ μὴ κρύψῃ τὸ πρόσωπον αὐτοῦ ἀφ’ ὑμῶν. <span style=
  "color:#b00e23">(7)</span> καὶ θεάσασθε ἃ ποιήσει μεθ’ ὑμῶν, καὶ
  ἐξομολογήσασθε αὐτῷ ἐν ὅλῳ τῷ στόματι ὑμῶν· καὶ εὐλογήσατε τὸν κύριον τῆς
  δικαιοσύνης καὶ ὑψώσατε τὸν βασιλέα τῶν αἰώνων. <span style=
  "color:#b00e23">(8)</span> ἐγὼ ἐν τῇ γῇ τῆς αἰχμαλωσίας μου ἐξομολογοῦμαι
  αὐτῷ καὶ δεικνύω τὴν ἰσχὺν καὶ τὴν μεγαλωσύνην αὐτοῦ ἔθνει ἁμαρτωλῶν
  Ἐπιστρέψατε, ἁμαρτωλοί, καὶ ποιήσατε δικαιοσύνην ἐνώπιον αὐτοῦ· τίς γινώσκει
  εἰ θελήσει ὑμᾶς καὶ ποιήσει ἐλεημοσύνην ὑμῖν; <span style=
  "color:#b00e23">(9)</span> τὸν θεόν μου ὑψῶ καὶ ἡ ψυχή μου τὸν βασιλέα τοῦ
  οὐρανοῦ καὶ ἀγα.ιάσεται τὴν μεγαλωσύνην αὐτοῦ. <span style=
  "color:#b00e23">(10)</span> λεγέτωσαν πάντες καὶ ἐξομολογείσθωσαν αὐτῷ ἐν
  Ιεροσολύμοις <span style="color:#b00e23">(9)</span> Ιεροσόλυμα πόλις ἁγία,
  μαστιγώσει ἐπὶ τὰ ἔργα τῶν υἱῶν σου καὶ πάλιν ἐλεήσει τοὺς υἱοὺς τῶν δικαίων.
  <span style="color:#b00e23">(11)</span> ἐξομολογοῦ τῷ κυρίῳ ἀγαθῶς καὶ
  εὐλόγει τὸν βασιλέα τῶν αἰώνων, ἵνα πάλιν ἡ σκηνὴ αὐτοῦ οἰκοδομηθῇ σοι μετὰ
  χαρᾶς. <span style="color:#b00e23">(12)</span> Καὶ εὐφράναι ἐν σοὶ τοὺς
  αἰχμαλώτους καὶ ἀγαπήσαι ἐν σοὶ τοὺς ταλαιπώρους εἰς πάσας τὰς γενεὰς τοῦ
  αἰῶνος. <span style="color:#b00e23">(13)</span> ἔθνη πο.ὰ μακρόθεν ἥξει πρὸς
  τὸ ὄνομα κυρίου τοῦ θεοῦ δῶρα ἐν χερσὶν ἔχοντες καὶ δῶρα τῷ βασιλεῖ τοῦ
  οὐρανοῦ, γενεαὶ γενεῶν δώσουσίν σοι ἀγα.ίαμα. <span style=
  "color:#b00e23">(14)</span> ἐπικατάρατοι πάντες οἱ μισοῦντές σε·εὐλογημένοι
  ἔσονται πάντες οἱ ἀγαπῶντές σε εἰς τὸν αἰῶνα. <span style=
  "color:#b00e23">(15)</span> χάρηθι καὶ ἀγα.ίασαι ἐπὶ τοῖς υἱοῖς τῶν δικαίων,
  ὅτι συναχθήσονται καὶ εὐλογήσουσιν τὸν κύριον τῶν δικαίων· ὦ μακάριοι οἱ
  ἀγαπῶντές σε, χαρήσονται ἐπὶ τῇ εἰρήνῃ σου. <span style=
  "color:#b00e23">(16)</span> μακάριοι ὅσοι ἐλυπήθησαν ἐπὶ πάσαις ταῖς μάστιξίν
  σου, ὅτι ἐπὶ σοὶ χαρήσονται θεασάμενοι πᾶσαν τὴν δόξαν σου καὶ εὐφρανθήσονται
  εἰς τὸν αἰῶνα. ἡ ψυχή μου εὐλογείτω τὸν θεὸν τὸν βασιλέα τὸν μέγαν.
  <span style="color:#b00e23">(17)</span> ὅτι οἰκοδομηθήσεται Ιερουσαλημ
  σαπφείρῳ καὶ σμαράγδῳ καὶ λίθῳ ἐντίμῳ τὰ τείχη σου καὶ οἱ πύργοι καὶ οἱ
  προμαχῶνες ἐν χρυσίῳ καθαρῷ, καὶ αἱ πλατεῖαι Ιερουσαλημ βηρύλλῳ καὶ ἄνθρακι
  καὶ λίθῳ ἐκ Σουφιρ ψηφολογηθήσονται. <span style="color:#b00e23">(18)</span>
  καὶ ἐροῦσιν πᾶσαι αἱ ῥῦμαι αὐτῆς Αλληλουια καὶ αἰνέσουσιν λέγοντες Εὐλογητὸς
  ὁ θεός, ὃς ὕψωσεν πάντας τοὺς αἰῶνας.</p>

  <h3 id="tobit14">14</h3>

  <p><span style="color:#b00e23">(1)</span> καὶ ἐπαύσατο ἐξομολογούμενος Τωβιτ.
  <span style="color:#b00e23">(2)</span> Καὶ ἦν ἐτῶν πεντήκοντα ὀκτώ, ὅτε
  ἀπώλεσεν τὰς ὄψεις, καὶ μετὰ ἔτη ὀκτὼ ἀνέβλεψεν· καὶ ἐποίει ἐλεημοσύνας καὶ
  προσέθετο φοβεῖσθαι κύριον τὸν θεὸν καὶ ἐξομολογεῖσθαι αὐτῷ. <span style=
  "color:#b00e23">(3)</span> μεγάλως δὲ ἐγήρασεν· καὶ ἐκάλεσεν τὸν υἱὸν αὐτοῦ
  καὶ τοὺς υἱοὺς αὐτοῦ καὶ εἶπεν αὐτῷ Τέκνον, λαβὲ τοὺς υἱούς σου· ἰδοὺ
  γεγήρακα καὶ πρὸς τὸ ἀποτρέχειν ἐκ τοῦ ζῆν εἰμι. <span style=
  "color:#b00e23">(4)</span> ἄπελθε εἰς τὴν Μηδίαν, τέκνον, ὅτι πέπεισμαι ὅσα
  ἐλάλησεν Ιωνας ὁ προφήτης περὶ Νινευη ὅτι καταστραφήσεται, ἐν δὲ τῇ Μηδίᾳ
  ἔσται εἰρήνη μᾶ.ον ἕως καιροῦ, καὶ ὅτι οἱ ἀδελφοὶ ἡμῶν ἐν τῇ γῇ
  σκορπισθήσονται ἀπὸ τῆς ἀγαθῆς γῆς, καὶ Ιεροσόλυμα ἔσται ἔρημος, καὶ ὁ οἶκος
  τοῦ θεοῦ ἐν αὐτῇ κατακαήσεται καὶ ἔρημος ἔσται μέχρι χρόνου. <span style=
  "color:#b00e23">(5)</span> καὶ πάλιν ἐλεήσει αὐτοὺς ὁ θεὸς καὶ ἐπιστρέψει
  αὐτοὺς εἰς τὴν γῆν, καὶ οἰκοδομήσουσιν τὸν οἶκον, οὐχ οἷος ὁ πρότερος, ἕως
  πληρωθῶσιν καιροὶ τοῦ αἰῶνος. καὶ μετὰ ταῦτα ἐπιστρέψουσιν ἐκ τῶν αἰχμαλωσιῶν
  καὶ οἰκοδομήσουσιν Ιερουσαλημ ἐντίμως, καὶ ὁ οἶκος τοῦ θεοῦ ἐν αὐτῇ
  οἰκοδομηθήσεται εἰς πάσας τὰς γενεὰς τοῦ αἰῶνος οἰκοδομῇ ἐνδόξῳ, καθὼς
  ἐλάλησαν περὶ αὐτῆς οἱ προφῆται. <span style="color:#b00e23">(6)</span> καὶ
  πάντα τὰ ἔθνη ἐπιστρέψουσιν ἀληθινῶς φοβεῖσθαι κύριον τὸν θεὸν καὶ
  κατορύξουσιν τὰ εἴδωλα αὐτῶν, καὶ εὐλογήσουσιν πάντα τὰ ἔθνη τὸν κύριον.
  <span style="color:#b00e23">(7)</span> καὶ ὁ λαὸς αὐτοῦ ἐξομολογήσεται τῷ
  θεῷ, καὶ ὑψώσει κύριος τὸν λαὸν αὐτοῦ, καὶ χαρήσονται πάντες οἱ ἀγαπῶντες
  κύριον τὸν θεὸν ἐν ἀληθείᾳ καὶ δικαιοσύνῃ, ποιοῦντες ἔλεος τοῖς ἀδελφοῖς
  ἡμῶν. <span style="color:#b00e23">(8)</span> καὶ νῦν, τέκνον, ἄπελθε ἀπὸ
  Νινευη, ὅτι πάντως ἔσται ἃ ἐλάλησεν ὁ προφήτης Ιωνας. <span style=
  "color:#b00e23">(9)</span> σὺ δὲ τήρησον τὸν νόμον καὶ τὰ προστάγματα καὶ
  γίνου φιλελεήμων καὶ δίκαιος, ἵνα σοι καλῶς ᾖ, καὶ θάψον με καλῶς καὶ τὴν
  μητέρα σου μετ’ ἐμοῦ·καὶ μηκέτι αὐλισθῆτε εἰς Νινευη. <span style=
  "color:#b00e23">(10)</span> τέκνον, ἰδὲ τί ἐποίησεν Αμαν Αχιαχάρῳ τῷ θρέψαντι
  αὐτόν, ὡς ἐκ τοῦ φωτὸς ἤγαγεν αὐτὸν εἰς τὸ σκότος, καὶ ὅσα ἀνταπέδωκεν αὐτῷ·
  καὶ Αχιαχαρος μὲν ἐσώθη, ἐκείνῳ δὲ τὸ ἀνταπόδομα ἀπεδόθη, καὶ αὐτὸς κατέβη
  εἰς τὸ σκότος. Μανασσης ἐποίησεν ἐλεημοσύνην καὶ ἐσώθη ἐκ παγίδος θανάτου, ἧς
  ἔπηξεν αὐτῷ, Αμαν δὲ ἐνέπεσεν εἰς τὴν παγίδα καὶ ἀπώλετο. <span style=
  "color:#b00e23">(11)</span> καὶ νῦν, παιδία, ἴδετε τί ἐλεημοσύνη ποιεῖ, καὶ
  τί δικαιοσύνη ῥύεται. — καὶ ταῦτα αὐτοῦ λέγοντος ἐξέλιπεν αὐτοῦ ἡ ψυχὴ ἐπὶ
  τῆς κλίνης· ἦν δὲ ἐτῶν ἑκατὸν πεντήκοντα ὀκτώ· καὶ ἔθαψεν αὐτὸν ἐνδόξως.
  <span style="color:#b00e23">(12)</span> Καὶ ὅτε ἀπέθανεν Αννα, ἔθαψεν αὐτὴν
  μετὰ τοῦ πατρὸς αὐτοῦ. ἀπῆλθεν δὲ Τωβιας μετὰ τῆς γυναικὸς αὐτοῦ καὶ τῶν υἱῶν
  αὐτοῦ εἰς Ἐκβάτανα πρὸς Ραγουηλ τὸν πενθερὸν αὐτοῦ. <span style=
  "color:#b00e23">(13)</span> καὶ ἐγήρασεν ἐντίμως καὶ ἔθαψεν τοὺς πενθεροὺς
  αὐτοῦ ἐνδόξως καὶ ἐκληρονόμησεν τὴν οὐσίαν αὐτῶν καὶ Τωβιτ τοῦ πατρὸς αὐτοῦ.
  <span style="color:#b00e23">(14)</span> καὶ ἀπέθανεν ἐτῶν ἑκατὸν εἴκοσι ἑπτὰ
  ἐν Ἐκβατάνοις τῆς Μηδίας <span style="color:#b00e23">(15)</span> καὶ ἤκουσεν
  πρὶν ἢ ἀποθανεῖν αὐτὸν τὴν ἀπώλειαν Νινευη, ἣν ᾐχμαλώτισεν Ναβουχοδονοσορ καὶ
  Ασυηρος· ἐχάρη πρὸ τοῦ ἀποθανεῖν ἐπὶ Νινευη.</p>
</body>
</html>
