<!DOCTYPE html>
<html>
<head>
  <title>Epistle to the Hebrews</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="epistle_to_the_hebrews">Epistle to the Hebrews</h2><a href=
  "#epistle_to_the_hebrews1">1</a> <a href="#epistle_to_the_hebrews2">2</a>
  <a href="#epistle_to_the_hebrews3">3</a> <a href=
  "#epistle_to_the_hebrews4">4</a> <a href="#epistle_to_the_hebrews5">5</a>
  <a href="#epistle_to_the_hebrews6">6</a> <a href=
  "#epistle_to_the_hebrews7">7</a> <a href="#epistle_to_the_hebrews8">8</a>
  <a href="#epistle_to_the_hebrews9">9</a> <a href=
  "#epistle_to_the_hebrews10">10</a> <a href="#epistle_to_the_hebrews11">11</a>
  <a href="#epistle_to_the_hebrews12">12</a> <a href=
  "#epistle_to_the_hebrews13">13</a>
  <h3 id="epistle_to_the_hebrews1">1</h3><span style="color:#b00e23">(1)</span>
  Πολυμερῶς καὶ πολυτρόπως πάλαι ὁ θεὸς λαλήσας τοῖς πατράσιν ἐν τοῖς προφήταις
  <span style="color:#b00e23">(2)</span> ἐπʼ ἐσχάτου τῶν ἡμερῶν τούτων ἐλάλησεν
  ἡμῖν ἐν υἱῷ, ὃν ἔθηκεν κληρονόμον πάντων, διʼ οὗ καὶ ἐποίησεν τοὺς αἰῶνας·
  <span style="color:#b00e23">(3)</span> ὃς ὢν ἀπαύγασμα τῆς δόξης καὶ χαρακτὴρ
  τῆς ὑποστάσεως αὐτοῦ, φέρων τε τὰ πάντα τῷ ῥήματι τῆς δυνάμεως, διʼ αὑτοῦ
  καθαρισμὸν τῶν ἁμαρτιῶν ποιησάμενος ἐκάθισεν ἐν δεξιᾷ τῆς μεγαλωσύνης ἐν
  ὑψηλοῖς, <span style="color:#b00e23">(4)</span> τοσούτῳ κρείττων γενόμενος
  τῶν ἀγγέλων ὅσῳ διαφορώτερον παρʼ αὐτοὺς κεκληρονόμηκεν ὄνομα. <span style=
  "color:#b00e23">(5)</span> Τίνι γὰρ εἶπέν ποτε τῶν ἀγγέλων· Υἱός μου εἶ σύ,
  ἐγὼ σήμερον γεγέννηκά σε, καὶ πάλιν· Ἐγὼ ἔσομαι αὐτῷ εἰς πατέρα, καὶ αὐτὸς
  ἔσται μοι εἰς υἱόν; <span style="color:#b00e23">(6)</span> ὅταν δὲ πάλιν
  εἰσαγάγῃ τὸν πρωτότοκον εἰς τὴν οἰκουμένην, λέγει· Καὶ προσκυνησάτωσαν αὐτῷ
  πάντες ἄγγελοι θεοῦ. <span style="color:#b00e23">(7)</span> καὶ πρὸς μὲν τοὺς
  ἀγγέλους λέγει· Ὁ ποιῶν τοὺς ἀγγέλους αὐτοῦ πνεύματα, καὶ τοὺς λειτουργοὺς
  αὐτοῦ πυρὸς φλόγα· <span style="color:#b00e23">(8)</span> πρὸς δὲ τὸν υἱόν· Ὁ
  θρόνος σου ὁ θεὸς εἰς τὸν αἰῶνα τοῦ αἰῶνος, καὶ ἡ ῥάβδος τῆς εὐθύτητος ῥάβδος
  τῆς βασιλείας σου. <span style="color:#b00e23">(9)</span> ἠγάπησας
  δικαιοσύνην καὶ ἐμίσησας ἀνομίαν· διὰ τοῦτο ἔχρισέν σε ὁ θεός, ὁ θεός σου,
  ἔλαιον ἀγαλλιάσεως παρὰ τοὺς μετόχους σου· <span style=
  "color:#b00e23">(10)</span> καί· Σὺ κατʼ ἀρχάς, κύριε, τὴν γῆν ἐθεμελίωσας,
  καὶ ἔργα τῶν χειρῶν σού εἰσιν οἱ οὐρανοί· <span style=
  "color:#b00e23">(11)</span> αὐτοὶ ἀπολοῦνται, σὺ δὲ διαμένεις· καὶ πάντες ὡς
  ἱμάτιον παλαιωθήσονται, <span style="color:#b00e23">(12)</span> καὶ ὡσεὶ
  περιβόλαιον ἑλίξεις αὐτούς, ὡς ἱμάτιον καὶ ἀλλαγήσονται· σὺ δὲ ὁ αὐτὸς εἶ,
  καὶ τὰ ἔτη σου οὐκ ἐκλείψουσιν. <span style="color:#b00e23">(13)</span> πρὸς
  τίνα δὲ τῶν ἀγγέλων εἴρηκέν ποτε· Κάθου ἐκ δεξιῶν μου ἕως ἂν θῶ τοὺς ἐχθρούς
  σου ὑποπόδιον τῶν ποδῶν σου; <span style="color:#b00e23">(14)</span> οὐχὶ
  πάντες εἰσὶν λειτουργικὰ πνεύματα εἰς διακονίαν ἀποστελλόμενα διὰ τοὺς
  μέλλοντας κληρονομεῖν σωτηρίαν;
  <h3 id="epistle_to_the_hebrews2">2</h3><span style="color:#b00e23">(1)</span>
  Διὰ τοῦτο δεῖ περισσοτέρως προσέχειν ἡμᾶς τοῖς ἀκουσθεῖσιν, μήποτε
  παραρυῶμεν. <span style="color:#b00e23">(2)</span> εἰ γὰρ ὁ διʼ ἀγγέλων
  λαληθεὶς λόγος ἐγένετο βέβαιος, καὶ πᾶσα παράβασις καὶ παρακοὴ ἔλαβεν ἔνδικον
  μισθαποδοσίαν, <span style="color:#b00e23">(3)</span> πῶς ἡμεῖς ἐκφευξόμεθα
  τηλικαύτης ἀμελήσαντες σωτηρίας, ἥτις, ἀρχὴν λαβοῦσα λαλεῖσθαι διὰ τοῦ
  κυρίου, ὑπὸ τῶν ἀκουσάντων εἰς ἡμᾶς ἐβεβαιώθη, <span style=
  "color:#b00e23">(4)</span> συνεπιμαρτυροῦντος τοῦ θεοῦ σημείοις τε καὶ
  τέρασιν καὶ ποικίλαις δυνάμεσιν καὶ πνεύματος ἁγίου μερισμοῖς κατὰ τὴν αὐτοῦ
  θέλησιν; <span style="color:#b00e23">(5)</span> Οὐ γὰρ ἀγγέλοις ὑπέταξεν τὴν
  οἰκουμένην τὴν μέλλουσαν, περὶ ἧς λαλοῦμεν· <span style=
  "color:#b00e23">(6)</span> διεμαρτύρατο δέ πού τις λέγων· Τί ἐστιν ἄνθρωπος
  ὅτι μιμνῄσκῃ αὐτοῦ, ἢ υἱὸς ἀνθρώπου ὅτι ἐπισκέπτῃ αὐτόν; <span style=
  "color:#b00e23">(7)</span> ἠλάττωσας αὐτὸν βραχύ τι παρʼ ἀγγέλους, δόξῃ καὶ
  τιμῇ ἐστεφάνωσας αὐτόν, <span style="color:#b00e23">(8)</span> πάντα ὑπέταξας
  ὑποκάτω τῶν ποδῶν αὐτοῦ· ἐν τῷ γὰρ ὑποτάξαι τὰ πάντα οὐδὲν ἀφῆκεν αὐτῷ
  ἀνυπότακτον. νῦν δὲ οὔπω ὁρῶμεν αὐτῷ τὰ πάντα ὑποτεταγμένα· <span style=
  "color:#b00e23">(9)</span> τὸν δὲ βραχύ τι παρʼ ἀγγέλους ἠλαττωμένον βλέπομεν
  Ἰησοῦν διὰ τὸ πάθημα τοῦ θανάτου δόξῃ καὶ τιμῇ ἐστεφανωμένον, ὅπως χωρὶς θεοῦ
  ὑπὲρ παντὸς γεύσηται θανάτου. <span style="color:#b00e23">(10)</span> Ἔπρεπεν
  γὰρ αὐτῷ, διʼ ὃν τὰ πάντα καὶ διʼ οὗ τὰ πάντα, πολλοὺς υἱοὺς εἰς δόξαν
  ἀγαγόντα τὸν ἀρχηγὸν τῆς σωτηρίας αὐτῶν διὰ παθημάτων τελειῶσαι. <span style=
  "color:#b00e23">(11)</span> ὅ τε γὰρ ἁγιάζων καὶ οἱ ἁγιαζόμενοι ἐξ ἑνὸς
  πάντες· διʼ ἣν αἰτίαν οὐκ ἐπαισχύνεται ἀδελφοὺς αὐτοὺς καλεῖν, <span style=
  "color:#b00e23">(12)</span> λέγων· Ἀπαγγελῶ τὸ ὄνομά σου τοῖς ἀδελφοῖς μου,
  ἐν μέσῳ ἐκκλησίας ὑμνήσω σε· <span style="color:#b00e23">(13)</span> καὶ
  πάλιν· Ἐγὼ ἔσομαι πεποιθὼς ἐπʼ αὐτῷ· καὶ πάλιν· Ἰδοὺ ἐγὼ καὶ τὰ παιδία ἅ μοι
  ἔδωκεν ὁ θεός. <span style="color:#b00e23">(14)</span> Ἐπεὶ οὖν τὰ παιδία
  κεκοινώνηκεν αἵματος καὶ σαρκός, καὶ αὐτὸς παραπλησίως μετέσχεν τῶν αὐτῶν,
  ἵνα διὰ τοῦ θανάτου καταργήσῃ τὸν τὸ κράτος ἔχοντα τοῦ θανάτου, τοῦτʼ ἔστι
  τὸν διάβολον, <span style="color:#b00e23">(15)</span> καὶ ἀπαλλάξῃ τούτους,
  ὅσοι φόβῳ θανάτου διὰ παντὸς τοῦ ζῆν ἔνοχοι ἦσαν δουλείας. <span style=
  "color:#b00e23">(16)</span> οὐ γὰρ δήπου ἀγγέλων ἐπιλαμβάνεται, ἀλλὰ
  σπέρματος Ἀβραὰμ ἐπιλαμβάνεται. <span style="color:#b00e23">(17)</span> ὅθεν
  ὤφειλεν κατὰ πάντα τοῖς ἀδελφοῖς ὁμοιωθῆναι, ἵνα ἐλεήμων γένηται καὶ πιστὸς
  ἀρχιερεὺς τὰ πρὸς τὸν θεόν, εἰς τὸ ἱλάσκεσθαι τὰς ἁμαρτίας τοῦ λαοῦ·
  <span style="color:#b00e23">(18)</span> ἐν ᾧ γὰρ πέπονθεν αὐτὸς πειρασθείς,
  δύναται τοῖς πειραζομένοις βοηθῆσαι.
  <h3 id="epistle_to_the_hebrews3">3</h3><span style="color:#b00e23">(1)</span>
  Ὅθεν, ἀδελφοὶ ἅγιοι, κλήσεως ἐπουρανίου μέτοχοι, κατανοήσατε τὸν ἀπόστολον
  καὶ ἀρχιερέα τῆς ὁμολογίας ἡμῶν Ἰησοῦν, <span style=
  "color:#b00e23">(2)</span> πιστὸν ὄντα τῷ ποιήσαντι αὐτὸν ὡς καὶ Μωϋσῆς ἐν τῷ
  οἴκῳ αὐτοῦ. <span style="color:#b00e23">(3)</span> πλείονος γὰρ οὗτος δόξης
  παρὰ Μωϋσῆν ἠξίωται καθʼ ὅσον πλείονα τιμὴν ἔχει τοῦ οἴκου ὁ κατασκευάσας
  αὐτόν· <span style="color:#b00e23">(4)</span> πᾶς γὰρ οἶκος κατασκευάζεται
  ὑπό τινος, ὁ δὲ πάντα κατασκευάσας θεός. <span style=
  "color:#b00e23">(5)</span> καὶ Μωϋσῆς μὲν πιστὸς ἐν ὅλῳ τῷ οἴκῳ αὐτοῦ ὡς
  θεράπων εἰς μαρτύριον τῶν λαληθησομένων, <span style=
  "color:#b00e23">(6)</span> Χριστὸς δὲ ὡς υἱὸς ἐπὶ τὸν οἶκον αὐτοῦ· ὃς οἶκός
  ἐσμεν ἡμεῖς, ἐὰν τὴν παρρησίαν καὶ τὸ καύχημα τῆς ἐλπίδος κατάσχωμεν.
  <span style="color:#b00e23">(7)</span> Διό, καθὼς λέγει τὸ πνεῦμα τὸ ἅγιον·
  Σήμερον ἐὰν τῆς φωνῆς αὐτοῦ ἀκούσητε, <span style="color:#b00e23">(8)</span>
  μὴ σκληρύνητε τὰς καρδίας ὑμῶν ὡς ἐν τῷ παραπικρασμῷ, κατὰ τὴν ἡμέραν τοῦ
  πειρασμοῦ ἐν τῇ ἐρήμῳ, <span style="color:#b00e23">(9)</span> οὗ ἐπείρασαν οἱ
  πατέρες ὑμῶν ἐν δοκιμασίᾳ καὶ εἶδον τὰ ἔργα μου <span style=
  "color:#b00e23">(10)</span> τεσσεράκοντα ἔτη· διὸ προσώχθισα τῇ γενεᾷ ταύτῃ
  καὶ εἶπον· Ἀεὶ πλανῶνται τῇ καρδίᾳ· αὐτοὶ δὲ οὐκ ἔγνωσαν τὰς ὁδούς μου·
  <span style="color:#b00e23">(11)</span> ὡς ὤμοσα ἐν τῇ ὀργῇ μου· Εἰ
  εἰσελεύσονται εἰς τὴν κατάπαυσίν μου. <span style="color:#b00e23">(12)</span>
  βλέπετε, ἀδελφοί, μήποτε ἔσται ἔν τινι ὑμῶν καρδία πονηρὰ ἀπιστίας ἐν τῷ
  ἀποστῆναι ἀπὸ θεοῦ ζῶντος, <span style="color:#b00e23">(13)</span> ἀλλὰ
  παρακαλεῖτε ἑαυτοὺς καθʼ ἑκάστην ἡμέραν, ἄχρις οὗ τὸ Σήμερον καλεῖται, ἵνα μὴ
  σκληρυνθῇ τις ἐξ ὑμῶν ἀπάτῃ τῆς ἁμαρτίας· <span style=
  "color:#b00e23">(14)</span> μέτοχοι γὰρ τοῦ Χριστοῦ γεγόναμεν, ἐάνπερ τὴν
  ἀρχὴν τῆς ὑποστάσεως μέχρι τέλους βεβαίαν κατάσχωμεν. <span style=
  "color:#b00e23">(15)</span> ἐν τῷ λέγεσθαι· Σήμερον ἐὰν τῆς φωνῆς αὐτοῦ
  ἀκούσητε, Μὴ σκληρύνητε τὰς καρδίας ὑμῶν ὡς ἐν τῷ παραπικρασμῷ. <span style=
  "color:#b00e23">(16)</span> τίνες γὰρ ἀκούσαντες παρεπίκραναν; ἀλλʼ οὐ πάντες
  οἱ ἐξελθόντες ἐξ Αἰγύπτου διὰ Μωϋσέως; <span style=
  "color:#b00e23">(17)</span> τίσιν δὲ προσώχθισεν τεσσεράκοντα ἔτη; οὐχὶ τοῖς
  ἁμαρτήσασιν, ὧν τὰ κῶλα ἔπεσεν ἐν τῇ ἐρήμῳ; <span style=
  "color:#b00e23">(18)</span> τίσιν δὲ ὤμοσεν μὴ εἰσελεύσεσθαι εἰς τὴν
  κατάπαυσιν αὐτοῦ εἰ μὴ τοῖς ἀπειθήσασιν; <span style=
  "color:#b00e23">(19)</span> καὶ βλέπομεν ὅτι οὐκ ἠδυνήθησαν εἰσελθεῖν διʼ
  ἀπιστίαν.
  <h3 id="epistle_to_the_hebrews4">4</h3><span style="color:#b00e23">(1)</span>
  Φοβηθῶμεν οὖν μήποτε καταλειπομένης ἐπαγγελίας εἰσελθεῖν εἰς τὴν κατάπαυσιν
  αὐτοῦ δοκῇ τις ἐξ ὑμῶν ὑστερηκέναι· <span style="color:#b00e23">(2)</span>
  καὶ γάρ ἐσμεν εὐηγγελισμένοι καθάπερ κἀκεῖνοι, ἀλλʼ οὐκ ὠφέλησεν ὁ λόγος τῆς
  ἀκοῆς ἐκείνους, μὴ συγκεκερασμένους τῇ πίστει τοῖς ἀκούσασιν. <span style=
  "color:#b00e23">(3)</span> εἰσερχόμεθα γὰρ εἰς κατάπαυσιν οἱ πιστεύσαντες,
  καθὼς εἴρηκεν· Ὡς ὤμοσα ἐν τῇ ὀργῇ μου, Εἰ εἰσελεύσονται εἰς τὴν κατάπαυσίν
  μου, καίτοι τῶν ἔργων ἀπὸ καταβολῆς κόσμου γενηθέντων, <span style=
  "color:#b00e23">(4)</span> εἴρηκεν γάρ που περὶ τῆς ἑβδόμης οὕτως· Καὶ
  κατέπαυσεν ὁ θεὸς ἐν τῇ ἡμέρᾳ τῇ ἑβδόμῃ ἀπὸ πάντων τῶν ἔργων αὐτοῦ,
  <span style="color:#b00e23">(5)</span> καὶ ἐν τούτῳ πάλιν· Εἰ εἰσελεύσονται
  εἰς τὴν κατάπαυσίν μου. <span style="color:#b00e23">(6)</span> ἐπεὶ οὖν
  ἀπολείπεται τινὰς εἰσελθεῖν εἰς αὐτήν, καὶ οἱ πρότερον εὐαγγελισθέντες οὐκ
  εἰσῆλθον διʼ ἀπείθειαν, <span style="color:#b00e23">(7)</span> πάλιν τινὰ
  ὁρίζει ἡμέραν, Σήμερον, ἐν Δαυὶδ λέγων μετὰ τοσοῦτον χρόνον, καθὼς
  προείρηται, Σήμερον ἐὰν τῆς φωνῆς αὐτοῦ ἀκούσητε, μὴ σκληρύνητε τὰς καρδίας
  ὑμῶν· <span style="color:#b00e23">(8)</span> εἰ γὰρ αὐτοὺς Ἰησοῦς κατέπαυσεν,
  οὐκ ἂν περὶ ἄλλης ἐλάλει μετὰ ταῦτα ἡμέρας. <span style=
  "color:#b00e23">(9)</span> ἄρα ἀπολείπεται σαββατισμὸς τῷ λαῷ τοῦ θεοῦ·
  <span style="color:#b00e23">(10)</span> ὁ γὰρ εἰσελθὼν εἰς τὴν κατάπαυσιν
  αὐτοῦ καὶ αὐτὸς κατέπαυσεν ἀπὸ τῶν ἔργων αὐτοῦ ὥσπερ ἀπὸ τῶν ἰδίων ὁ θεός.
  <span style="color:#b00e23">(11)</span> σπουδάσωμεν οὖν εἰσελθεῖν εἰς ἐκείνην
  τὴν κατάπαυσιν, ἵνα μὴ ἐν τῷ αὐτῷ τις ὑποδείγματι πέσῃ τῆς ἀπειθείας.
  <span style="color:#b00e23">(12)</span> Ζῶν γὰρ ὁ λόγος τοῦ θεοῦ καὶ ἐνεργὴς
  καὶ τομώτερος ὑπὲρ πᾶσαν μάχαιραν δίστομον καὶ διϊκνούμενος ἄχρι μερισμοῦ
  ψυχῆς καὶ πνεύματος, ἁρμῶν τε καὶ μυελῶν, καὶ κριτικὸς ἐνθυμήσεων καὶ ἐννοιῶν
  καρδίας· <span style="color:#b00e23">(13)</span> καὶ οὐκ ἔστιν κτίσις ἀφανὴς
  ἐνώπιον αὐτοῦ, πάντα δὲ γυμνὰ καὶ τετραχηλισμένα τοῖς ὀφθαλμοῖς αὐτοῦ, πρὸς
  ὃν ἡμῖν ὁ λόγος. <span style="color:#b00e23">(14)</span> Ἔχοντες οὖν ἀρχιερέα
  μέγαν διεληλυθότα τοὺς οὐρανούς, Ἰησοῦν τὸν υἱὸν τοῦ θεοῦ, κρατῶμεν τῆς
  ὁμολογίας· <span style="color:#b00e23">(15)</span> οὐ γὰρ ἔχομεν ἀρχιερέα μὴ
  δυνάμενον συμπαθῆσαι ταῖς ἀσθενείαις ἡμῶν, πεπειρασμένον δὲ κατὰ πάντα καθʼ
  ὁμοιότητα χωρὶς ἁμαρτίας. <span style="color:#b00e23">(16)</span>
  προσερχώμεθα οὖν μετὰ παρρησίας τῷ θρόνῳ τῆς χάριτος, ἵνα λάβωμεν ἔλεος καὶ
  χάριν εὕρωμεν εἰς εὔκαιρον βοήθειαν.
  <h3 id="epistle_to_the_hebrews5">5</h3><span style="color:#b00e23">(1)</span>
  Πᾶς γὰρ ἀρχιερεὺς ἐξ ἀνθρώπων λαμβανόμενος ὑπὲρ ἀνθρώπων καθίσταται τὰ πρὸς
  τὸν θεόν, ἵνα προσφέρῃ δῶρά τε καὶ θυσίας ὑπὲρ ἁμαρτιῶν, <span style=
  "color:#b00e23">(2)</span> μετριοπαθεῖν δυνάμενος τοῖς ἀγνοοῦσι καὶ
  πλανωμένοις ἐπεὶ καὶ αὐτὸς περίκειται ἀσθένειαν, <span style=
  "color:#b00e23">(3)</span> καὶ διʼ αὐτὴν ὀφείλει, καθὼς περὶ τοῦ λαοῦ, οὕτως
  καὶ περὶ αὑτοῦ προσφέρειν περὶ ἁμαρτιῶν. <span style=
  "color:#b00e23">(4)</span> καὶ οὐχ ἑαυτῷ τις λαμβάνει τὴν τιμήν, ἀλλὰ
  καλούμενος ὑπὸ τοῦ θεοῦ, καθώσπερ καὶ Ἀαρών. <span style=
  "color:#b00e23">(5)</span> Οὕτως καὶ ὁ Χριστὸς οὐχ ἑαυτὸν ἐδόξασεν γενηθῆναι
  ἀρχιερέα, ἀλλʼ ὁ λαλήσας πρὸς αὐτόν· Υἱός μου εἶ σύ, ἐγὼ σήμερον γεγέννηκά
  σε· <span style="color:#b00e23">(6)</span> καθὼς καὶ ἐν ἑτέρῳ λέγει· Σὺ
  ἱερεὺς εἰς τὸν αἰῶνα κατὰ τὴν τάξιν Μελχισέδεκ, <span style=
  "color:#b00e23">(7)</span> ὃς ἐν ταῖς ἡμέραις τῆς σαρκὸς αὐτοῦ δεήσεις τε καὶ
  ἱκετηρίας πρὸς τὸν δυνάμενον σῴζειν αὐτὸν ἐκ θανάτου μετὰ κραυγῆς ἰσχυρᾶς καὶ
  δακρύων προσενέγκας καὶ εἰσακουσθεὶς ἀπὸ τῆς εὐλαβείας, <span style=
  "color:#b00e23">(8)</span> καίπερ ὢν υἱός, ἔμαθεν ἀφʼ ὧν ἔπαθεν τὴν ὑπακοήν,
  <span style="color:#b00e23">(9)</span> καὶ τελειωθεὶς ἐγένετο πᾶσιν τοῖς
  ὑπακούουσιν αὐτῷ αἴτιος σωτηρίας αἰωνίου, <span style=
  "color:#b00e23">(10)</span> προσαγορευθεὶς ὑπὸ τοῦ θεοῦ ἀρχιερεὺς κατὰ τὴν
  τάξιν Μελχισέδεκ. <span style="color:#b00e23">(11)</span> Περὶ οὗ πολὺς ἡμῖν
  ὁ λόγος καὶ δυσερμήνευτος λέγειν, ἐπεὶ νωθροὶ γεγόνατε ταῖς ἀκοαῖς·
  <span style="color:#b00e23">(12)</span> καὶ γὰρ ὀφείλοντες εἶναι διδάσκαλοι
  διὰ τὸν χρόνον, πάλιν χρείαν ἔχετε τοῦ διδάσκειν ὑμᾶς τινὰ τὰ στοιχεῖα τῆς
  ἀρχῆς τῶν λογίων τοῦ θεοῦ, καὶ γεγόνατε χρείαν ἔχοντες γάλακτος, οὐ στερεᾶς
  τροφῆς. <span style="color:#b00e23">(13)</span> πᾶς γὰρ ὁ μετέχων γάλακτος
  ἄπειρος λόγου δικαιοσύνης, νήπιος γάρ ἐστιν· <span style=
  "color:#b00e23">(14)</span> τελείων δέ ἐστιν ἡ στερεὰ τροφή, τῶν διὰ τὴν ἕξιν
  τὰ αἰσθητήρια γεγυμνασμένα ἐχόντων πρὸς διάκρισιν καλοῦ τε καὶ κακοῦ.
  <h3 id="epistle_to_the_hebrews6">6</h3><span style="color:#b00e23">(1)</span>
  Διὸ ἀφέντες τὸν τῆς ἀρχῆς τοῦ Χριστοῦ λόγον ἐπὶ τὴν τελειότητα φερώμεθα, μὴ
  πάλιν θεμέλιον καταβαλλόμενοι μετανοίας ἀπὸ νεκρῶν ἔργων, καὶ πίστεως ἐπὶ
  θεόν, <span style="color:#b00e23">(2)</span> βαπτισμῶν διδαχὴν ἐπιθέσεώς τε
  χειρῶν, ἀναστάσεώς τε νεκρῶν καὶ κρίματος αἰωνίου. <span style=
  "color:#b00e23">(3)</span> καὶ τοῦτο ποιήσομεν ἐάνπερ ἐπιτρέπῃ ὁ θεός.
  <span style="color:#b00e23">(4)</span> Ἀδύνατον γὰρ τοὺς ἅπαξ φωτισθέντας
  γευσαμένους τε τῆς δωρεᾶς τῆς ἐπουρανίου καὶ μετόχους γενηθέντας πνεύματος
  ἁγίου <span style="color:#b00e23">(5)</span> καὶ καλὸν γευσαμένους θεοῦ ῥῆμα
  δυνάμεις τε μέλλοντος αἰῶνος, <span style="color:#b00e23">(6)</span> καὶ
  παραπεσόντας, πάλιν ἀνακαινίζειν εἰς μετάνοιαν, ἀνασταυροῦντας ἑαυτοῖς τὸν
  υἱὸν τοῦ θεοῦ καὶ παραδειγματίζοντας. <span style="color:#b00e23">(7)</span>
  γῆ γὰρ ἡ πιοῦσα τὸν ἐπʼ αὐτῆς ἐρχόμενον πολλάκις ὑετόν, καὶ τίκτουσα βοτάνην
  εὔθετον ἐκείνοις διʼ οὓς καὶ γεωργεῖται, μεταλαμβάνει εὐλογίας ἀπὸ τοῦ θεοῦ·
  <span style="color:#b00e23">(8)</span> ἐκφέρουσα δὲ ἀκάνθας καὶ τριβόλους
  ἀδόκιμος καὶ κατάρας ἐγγύς, ἧς τὸ τέλος εἰς καῦσιν. <span style=
  "color:#b00e23">(9)</span> Πεπείσμεθα δὲ περὶ ὑμῶν, ἀγαπητοί, τὰ κρείσσονα
  καὶ ἐχόμενα σωτηρίας, εἰ καὶ οὕτως λαλοῦμεν· <span style=
  "color:#b00e23">(10)</span> οὐ γὰρ ἄδικος ὁ θεὸς ἐπιλαθέσθαι τοῦ ἔργου ὑμῶν
  καὶ τῆς ἀγάπης ἧς ἐνεδείξασθε εἰς τὸ ὄνομα αὐτοῦ, διακονήσαντες τοῖς ἁγίοις
  καὶ διακονοῦντες. <span style="color:#b00e23">(11)</span> ἐπιθυμοῦμεν δὲ
  ἕκαστον ὑμῶν τὴν αὐτὴν ἐνδείκνυσθαι σπουδὴν πρὸς τὴν πληροφορίαν τῆς ἐλπίδος
  ἄχρι τέλους, <span style="color:#b00e23">(12)</span> ἵνα μὴ νωθροὶ γένησθε,
  μιμηταὶ δὲ τῶν διὰ πίστεως καὶ μακροθυμίας κληρονομούντων τὰς ἐπαγγελίας.
  <span style="color:#b00e23">(13)</span> Τῷ γὰρ Ἀβραὰμ ἐπαγγειλάμενος ὁ θεός,
  ἐπεὶ κατʼ οὐδενὸς εἶχεν μείζονος ὀμόσαι, ὤμοσεν καθʼ ἑαυτοῦ, <span style=
  "color:#b00e23">(14)</span> λέγων· Εἰ μὴν εὐλογῶν εὐλογήσω σε καὶ πληθύνων
  πληθυνῶ σε· <span style="color:#b00e23">(15)</span> καὶ οὕτως μακροθυμήσας
  ἐπέτυχεν τῆς ἐπαγγελίας. <span style="color:#b00e23">(16)</span> ἄνθρωποι γὰρ
  κατὰ τοῦ μείζονος ὀμνύουσιν, καὶ πάσης αὐτοῖς ἀντιλογίας πέρας εἰς βεβαίωσιν
  ὁ ὅρκος· <span style="color:#b00e23">(17)</span> ἐν ᾧ περισσότερον βουλόμενος
  ὁ θεὸς ἐπιδεῖξαι τοῖς κληρονόμοις τῆς ἐπαγγελίας τὸ ἀμετάθετον τῆς βουλῆς
  αὐτοῦ ἐμεσίτευσεν ὅρκῳ, <span style="color:#b00e23">(18)</span> ἵνα διὰ δύο
  πραγμάτων ἀμεταθέτων, ἐν οἷς ἀδύνατον ψεύσασθαι θεόν, ἰσχυρὰν παράκλησιν
  ἔχωμεν οἱ καταφυγόντες κρατῆσαι τῆς προκειμένης ἐλπίδος· <span style=
  "color:#b00e23">(19)</span> ἣν ὡς ἄγκυραν ἔχομεν τῆς ψυχῆς, ἀσφαλῆ τε καὶ
  βεβαίαν καὶ εἰσερχομένην εἰς τὸ ἐσώτερον τοῦ καταπετάσματος, <span style=
  "color:#b00e23">(20)</span> ὅπου πρόδρομος ὑπὲρ ἡμῶν εἰσῆλθεν Ἰησοῦς, κατὰ
  τὴν τάξιν Μελχισέδεκ ἀρχιερεὺς γενόμενος εἰς τὸν αἰῶνα.
  <h3 id="epistle_to_the_hebrews7">7</h3><span style="color:#b00e23">(1)</span>
  Οὗτος γὰρ ὁ Μελχισέδεκ, βασιλεὺς Σαλήμ, ἱερεὺς τοῦ θεοῦ τοῦ ὑψίστου, ὁ
  συναντήσας Ἀβραὰμ ὑποστρέφοντι ἀπὸ τῆς κοπῆς τῶν βασιλέων καὶ εὐλογήσας
  αὐτόν, <span style="color:#b00e23">(2)</span> ᾧ καὶ δεκάτην ἀπὸ πάντων
  ἐμέρισεν Ἀβραάμ, πρῶτον μὲν ἑρμηνευόμενος βασιλεὺς δικαιοσύνης ἔπειτα δὲ καὶ
  βασιλεὺς Σαλήμ, ὅ ἐστιν βασιλεὺς εἰρήνης, <span style=
  "color:#b00e23">(3)</span> ἀπάτωρ, ἀμήτωρ, ἀγενεαλόγητος, μήτε ἀρχὴν ἡμερῶν
  μήτε ζωῆς τέλος ἔχων, ἀφωμοιωμένος δὲ τῷ υἱῷ τοῦ θεοῦ, μένει ἱερεὺς εἰς τὸ
  διηνεκές. <span style="color:#b00e23">(4)</span> Θεωρεῖτε δὲ πηλίκος οὗτος ᾧ
  δεκάτην Ἀβραὰμ ἔδωκεν ἐκ τῶν ἀκροθινίων ὁ πατριάρχης. <span style=
  "color:#b00e23">(5)</span> καὶ οἱ μὲν ἐκ τῶν υἱῶν Λευὶ τὴν ἱερατείαν
  λαμβάνοντες ἐντολὴν ἔχουσιν ἀποδεκατοῦν τὸν λαὸν κατὰ τὸν νόμον, τοῦτʼ ἔστιν
  τοὺς ἀδελφοὺς αὐτῶν, καίπερ ἐξεληλυθότας ἐκ τῆς ὀσφύος Ἀβραάμ· <span style=
  "color:#b00e23">(6)</span> ὁ δὲ μὴ γενεαλογούμενος ἐξ αὐτῶν δεδεκάτωκεν
  Ἀβραάμ, καὶ τὸν ἔχοντα τὰς ἐπαγγελίας εὐλόγηκεν. <span style=
  "color:#b00e23">(7)</span> χωρὶς δὲ πάσης ἀντιλογίας τὸ ἔλαττον ὑπὸ τοῦ
  κρείττονος εὐλογεῖται. <span style="color:#b00e23">(8)</span> καὶ ὧδε μὲν
  δεκάτας ἀποθνῄσκοντες ἄνθρωποι λαμβάνουσιν, ἐκεῖ δὲ μαρτυρούμενος ὅτι ζῇ.
  <span style="color:#b00e23">(9)</span> καὶ ὡς ἔπος εἰπεῖν, διʼ Ἀβραὰμ καὶ
  Λευὶ ὁ δεκάτας λαμβάνων δεδεκάτωται, <span style="color:#b00e23">(10)</span>
  ἔτι γὰρ ἐν τῇ ὀσφύϊ τοῦ πατρὸς ἦν ὅτε συνήντησεν αὐτῷ Μελχισέδεκ.
  <span style="color:#b00e23">(11)</span> Εἰ μὲν οὖν τελείωσις διὰ τῆς
  Λευιτικῆς ἱερωσύνης ἦν, ὁ λαὸς γὰρ ἐπʼ αὐτῆς νενομοθέτηται, τίς ἔτι χρεία
  κατὰ τὴν τάξιν Μελχισέδεκ ἕτερον ἀνίστασθαι ἱερέα καὶ οὐ κατὰ τὴν τάξιν Ἀαρὼν
  λέγεσθαι; <span style="color:#b00e23">(12)</span> μετατιθεμένης γὰρ τῆς
  ἱερωσύνης ἐξ ἀνάγκης καὶ νόμου μετάθεσις γίνεται. <span style=
  "color:#b00e23">(13)</span> ἐφʼ ὃν γὰρ λέγεται ταῦτα φυλῆς ἑτέρας μετέσχηκεν,
  ἀφʼ ἧς οὐδεὶς προσέσχηκεν τῷ θυσιαστηρίῳ· <span style=
  "color:#b00e23">(14)</span> πρόδηλον γὰρ ὅτι ἐξ Ἰούδα ἀνατέταλκεν ὁ κύριος
  ἡμῶν, εἰς ἣν φυλὴν περὶ ἱερέων οὐδὲν Μωϋσῆς ἐλάλησεν. <span style=
  "color:#b00e23">(15)</span> Καὶ περισσότερον ἔτι κατάδηλόν ἐστιν, εἰ κατὰ τὴν
  ὁμοιότητα Μελχισέδεκ ἀνίσταται ἱερεὺς ἕτερος, <span style=
  "color:#b00e23">(16)</span> ὃς οὐ κατὰ νόμον ἐντολῆς σαρκίνης γέγονεν ἀλλὰ
  κατὰ δύναμιν ζωῆς ἀκαταλύτου, <span style="color:#b00e23">(17)</span>
  μαρτυρεῖται γὰρ ὅτι Σὺ ἱερεὺς εἰς τὸν αἰῶνα κατὰ τὴν τάξιν Μελχισέδεκ.
  <span style="color:#b00e23">(18)</span> ἀθέτησις μὲν γὰρ γίνεται προαγούσης
  ἐντολῆς διὰ τὸ αὐτῆς ἀσθενὲς καὶ ἀνωφελές, <span style=
  "color:#b00e23">(19)</span> οὐδὲν γὰρ ἐτελείωσεν ὁ νόμος, ἐπεισαγωγὴ δὲ
  κρείττονος ἐλπίδος, διʼ ἧς ἐγγίζομεν τῷ θεῷ. <span style=
  "color:#b00e23">(20)</span> Καὶ καθʼ ὅσον οὐ χωρὶς ὁρκωμοσίας (οἱ μὲν γὰρ
  χωρὶς ὁρκωμοσίας εἰσὶν ἱερεῖς γεγονότες, <span style=
  "color:#b00e23">(21)</span> ὁ δὲ μετὰ ὁρκωμοσίας διὰ τοῦ λέγοντος πρὸς αὐτόν·
  Ὤμοσεν κύριος, καὶ οὐ μεταμεληθήσεται, Σὺ ἱερεὺς εἰς τὸν αἰῶνα), <span style=
  "color:#b00e23">(22)</span> κατὰ τοσοῦτο κρείττονος διαθήκης γέγονεν ἔγγυος
  Ἰησοῦς. <span style="color:#b00e23">(23)</span> Καὶ οἱ μὲν πλείονές εἰσιν
  γεγονότες ἱερεῖς διὰ τὸ θανάτῳ κωλύεσθαι παραμένειν· <span style=
  "color:#b00e23">(24)</span> ὁ δὲ διὰ τὸ μένειν αὐτὸν εἰς τὸν αἰῶνα ἀπαράβατον
  ἔχει τὴν ἱερωσύνην· <span style="color:#b00e23">(25)</span> ὅθεν καὶ σῴζειν
  εἰς τὸ παντελὲς δύναται τοὺς προσερχομένους διʼ αὐτοῦ τῷ θεῷ, πάντοτε ζῶν εἰς
  τὸ ἐντυγχάνειν ὑπὲρ αὐτῶν. <span style="color:#b00e23">(26)</span> Τοιοῦτος
  γὰρ ἡμῖν καὶ ἔπρεπεν ἀρχιερεύς, ὅσιος, ἄκακος, ἀμίαντος, κεχωρισμένος ἀπὸ τῶν
  ἁμαρτωλῶν, καὶ ὑψηλότερος τῶν οὐρανῶν γενόμενος· <span style=
  "color:#b00e23">(27)</span> ὃς οὐκ ἔχει καθʼ ἡμέραν ἀνάγκην, ὥσπερ οἱ
  ἀρχιερεῖς, πρότερον ὑπὲρ τῶν ἰδίων ἁμαρτιῶν θυσίας ἀναφέρειν, ἔπειτα τῶν τοῦ
  λαοῦ (τοῦτο γὰρ ἐποίησεν ἐφάπαξ ἑαυτὸν ἀνενέγκας)· <span style=
  "color:#b00e23">(28)</span> ὁ νόμος γὰρ ἀνθρώπους καθίστησιν ἀρχιερεῖς
  ἔχοντας ἀσθένειαν, ὁ λόγος δὲ τῆς ὁρκωμοσίας τῆς μετὰ τὸν νόμον υἱόν, εἰς τὸν
  αἰῶνα τετελειωμένον.
  <h3 id="epistle_to_the_hebrews8">8</h3><span style="color:#b00e23">(1)</span>
  Κεφάλαιον δὲ ἐπὶ τοῖς λεγομένοις, τοιοῦτον ἔχομεν ἀρχιερέα, ὃς ἐκάθισεν ἐν
  δεξιᾷ τοῦ θρόνου τῆς μεγαλωσύνης ἐν τοῖς οὐρανοῖς, <span style=
  "color:#b00e23">(2)</span> τῶν ἁγίων λειτουργὸς καὶ τῆς σκηνῆς τῆς ἀληθινῆς,
  ἣν ἔπηξεν ὁ κύριος, οὐκ ἄνθρωπος. <span style="color:#b00e23">(3)</span> πᾶς
  γὰρ ἀρχιερεὺς εἰς τὸ προσφέρειν δῶρά τε καὶ θυσίας καθίσταται· ὅθεν ἀναγκαῖον
  ἔχειν τι καὶ τοῦτον ὃ προσενέγκῃ. <span style="color:#b00e23">(4)</span> εἰ
  μὲν οὖν ἦν ἐπὶ γῆς, οὐδʼ ἂν ἦν ἱερεύς, ὄντων τῶν προσφερόντων κατὰ νόμον τὰ
  δῶρα· <span style="color:#b00e23">(5)</span> (οἵτινες ὑποδείγματι καὶ σκιᾷ
  λατρεύουσιν τῶν ἐπουρανίων, καθὼς κεχρημάτισται Μωϋσῆς μέλλων ἐπιτελεῖν τὴν
  σκηνήν, Ὅρα γάρ, φησίν, ποιήσεις πάντα κατὰ τὸν τύπον τὸν δειχθέντα σοι ἐν τῷ
  ὄρει)· <span style="color:#b00e23">(6)</span> νυνὶ δὲ διαφορωτέρας τέτυχεν
  λειτουργίας, ὅσῳ καὶ κρείττονός ἐστιν διαθήκης μεσίτης, ἥτις ἐπὶ κρείττοσιν
  ἐπαγγελίαις νενομοθέτηται. <span style="color:#b00e23">(7)</span> Εἰ γὰρ ἡ
  πρώτη ἐκείνη ἦν ἄμεμπτος, οὐκ ἂν δευτέρας ἐζητεῖτο τόπος· <span style=
  "color:#b00e23">(8)</span> μεμφόμενος γὰρ αὐτοὺς λέγει· Ἰδοὺ ἡμέραι ἔρχονται,
  λέγει κύριος, καὶ συντελέσω ἐπὶ τὸν οἶκον Ἰσραὴλ καὶ ἐπὶ τὸν οἶκον Ἰούδα
  διαθήκην καινήν, <span style="color:#b00e23">(9)</span> οὐ κατὰ τὴν διαθήκην
  ἣν ἐποίησα τοῖς πατράσιν αὐτῶν ἐν ἡμέρᾳ ἐπιλαβομένου μου τῆς χειρὸς αὐτῶν
  ἐξαγαγεῖν αὐτοὺς ἐκ γῆς Αἰγύπτου, ὅτι αὐτοὶ οὐκ ἐνέμειναν ἐν τῇ διαθήκῃ μου,
  κἀγὼ ἠμέλησα αὐτῶν, λέγει κύριος. <span style="color:#b00e23">(10)</span> ὅτι
  αὕτη ἡ διαθήκη ἣν διαθήσομαι τῷ οἴκῳ Ἰσραὴλ μετὰ τὰς ἡμέρας ἐκείνας, λέγει
  κύριος, διδοὺς νόμους μου εἰς τὴν διάνοιαν αὐτῶν, καὶ ἐπὶ καρδίας αὐτῶν
  ἐπιγράψω αὐτούς, καὶ ἔσομαι αὐτοῖς εἰς θεόν καὶ αὐτοὶ ἔσονταί μοι εἰς λαόν.
  <span style="color:#b00e23">(11)</span> καὶ οὐ μὴ διδάξωσιν ἕκαστος τὸν
  πολίτην αὐτοῦ καὶ ἕκαστος τὸν ἀδελφὸν αὐτοῦ, λέγων· Γνῶθι τὸν κύριον, ὅτι
  πάντες εἰδήσουσίν με ἀπὸ μικροῦ ἕως μεγάλου αὐτῶν. <span style=
  "color:#b00e23">(12)</span> ὅτι ἵλεως ἔσομαι ταῖς ἀδικίαις αὐτῶν, καὶ τῶν
  ἁμαρτιῶν αὐτῶν οὐ μὴ μνησθῶ ἔτι. <span style="color:#b00e23">(13)</span> ἐν
  τῷ λέγειν Καινὴν πεπαλαίωκεν τὴν πρώτην, τὸ δὲ παλαιούμενον καὶ γηράσκον
  ἐγγὺς ἀφανισμοῦ.
  <h3 id="epistle_to_the_hebrews9">9</h3><span style="color:#b00e23">(1)</span>
  Εἶχε μὲν οὖν ἡ πρώτη δικαιώματα λατρείας τό τε ἅγιον κοσμικόν. <span style=
  "color:#b00e23">(2)</span> σκηνὴ γὰρ κατεσκευάσθη ἡ πρώτη ἐν ᾗ ἥ τε λυχνία
  καὶ ἡ τράπεζα καὶ ἡ πρόθεσις τῶν ἄρτων, ἥτις λέγεται Ἅγια· <span style=
  "color:#b00e23">(3)</span> μετὰ δὲ τὸ δεύτερον καταπέτασμα σκηνὴ ἡ λεγομένη
  Ἅγια Ἁγίων, <span style="color:#b00e23">(4)</span> χρυσοῦν ἔχουσα θυμιατήριον
  καὶ τὴν κιβωτὸν τῆς διαθήκης περικεκαλυμμένην πάντοθεν χρυσίῳ, ἐν ᾗ στάμνος
  χρυσῆ ἔχουσα τὸ μάννα καὶ ἡ ῥάβδος Ἀαρὼν ἡ βλαστήσασα καὶ αἱ πλάκες τῆς
  διαθήκης, <span style="color:#b00e23">(5)</span> ὑπεράνω δὲ αὐτῆς Χερουβὶν
  δόξης κατασκιάζοντα τὸ ἱλαστήριον· περὶ ὧν οὐκ ἔστιν νῦν λέγειν κατὰ μέρος.
  <span style="color:#b00e23">(6)</span> Τούτων δὲ οὕτως κατεσκευασμένων, εἰς
  μὲν τὴν πρώτην σκηνὴν διὰ παντὸς εἰσίασιν οἱ ἱερεῖς τὰς λατρείας
  ἐπιτελοῦντες, <span style="color:#b00e23">(7)</span> εἰς δὲ τὴν δευτέραν ἅπαξ
  τοῦ ἐνιαυτοῦ μόνος ὁ ἀρχιερεύς, οὐ χωρὶς αἵματος, ὃ προσφέρει ὑπὲρ ἑαυτοῦ καὶ
  τῶν τοῦ λαοῦ ἀγνοημάτων, <span style="color:#b00e23">(8)</span> τοῦτο
  δηλοῦντος τοῦ πνεύματος τοῦ ἁγίου, μήπω πεφανερῶσθαι τὴν τῶν ἁγίων ὁδὸν ἔτι
  τῆς πρώτης σκηνῆς ἐχούσης στάσιν, <span style="color:#b00e23">(9)</span> ἥτις
  παραβολὴ εἰς τὸν καιρὸν τὸν ἐνεστηκότα, καθʼ ἣν δῶρά τε καὶ θυσίαι
  προσφέρονται μὴ δυνάμεναι κατὰ συνείδησιν τελειῶσαι τὸν λατρεύοντα,
  <span style="color:#b00e23">(10)</span> μόνον ἐπὶ βρώμασιν καὶ πόμασιν καὶ
  διαφόροις βαπτισμοῖς, δικαιώματα σαρκὸς μέχρι καιροῦ διορθώσεως ἐπικείμενα.
  <span style="color:#b00e23">(11)</span> Χριστὸς δὲ παραγενόμενος ἀρχιερεὺς
  τῶν γενομένων ἀγαθῶν διὰ τῆς μείζονος καὶ τελειοτέρας σκηνῆς οὐ χειροποιήτου,
  τοῦτʼ ἔστιν οὐ ταύτης τῆς κτίσεως, <span style="color:#b00e23">(12)</span>
  οὐδὲ διʼ αἵματος τράγων καὶ μόσχων διὰ δὲ τοῦ ἰδίου αἵματος, εἰσῆλθεν ἐφάπαξ
  εἰς τὰ ἅγια, αἰωνίαν λύτρωσιν εὑράμενος. <span style=
  "color:#b00e23">(13)</span> εἰ γὰρ τὸ αἷμα τράγων καὶ ταύρων καὶ σποδὸς
  δαμάλεως ῥαντίζουσα τοὺς κεκοινωμένους ἁγιάζει πρὸς τὴν τῆς σαρκὸς
  καθαρότητα, <span style="color:#b00e23">(14)</span> πόσῳ μᾶλλον τὸ αἷμα τοῦ
  Χριστοῦ, ὃς διὰ πνεύματος αἰωνίου ἑαυτὸν προσήνεγκεν ἄμωμον τῷ θεῷ, καθαριεῖ
  τὴν συνείδησιν ἡμῶν ἀπὸ νεκρῶν ἔργων εἰς τὸ λατρεύειν θεῷ ζῶντι. <span style=
  "color:#b00e23">(15)</span> Καὶ διὰ τοῦτο διαθήκης καινῆς μεσίτης ἐστίν, ὅπως
  θανάτου γενομένου εἰς ἀπολύτρωσιν τῶν ἐπὶ τῇ πρώτῃ διαθήκῃ παραβάσεων τὴν
  ἐπαγγελίαν λάβωσιν οἱ κεκλημένοι τῆς αἰωνίου κληρονομίας. <span style=
  "color:#b00e23">(16)</span> ὅπου γὰρ διαθήκη, θάνατον ἀνάγκη φέρεσθαι τοῦ
  διαθεμένου· <span style="color:#b00e23">(17)</span> διαθήκη γὰρ ἐπὶ νεκροῖς
  βεβαία, ἐπεὶ μήποτε ἰσχύει ὅτε ζῇ ὁ διαθέμενος. <span style=
  "color:#b00e23">(18)</span> ὅθεν οὐδὲ ἡ πρώτη χωρὶς αἵματος ἐγκεκαίνισται·
  <span style="color:#b00e23">(19)</span> λαληθείσης γὰρ πάσης ἐντολῆς κατὰ τὸν
  νόμον ὑπὸ Μωϋσέως παντὶ τῷ λαῷ, λαβὼν τὸ αἷμα τῶν μόσχων μετὰ ὕδατος καὶ
  ἐρίου κοκκίνου καὶ ὑσσώπου αὐτό τε τὸ βιβλίον καὶ πάντα τὸν λαὸν ἐράντισεν,
  <span style="color:#b00e23">(20)</span> λέγων· Τοῦτο τὸ αἷμα τῆς διαθήκης ἧς
  ἐνετείλατο πρὸς ὑμᾶς ὁ θεός· <span style="color:#b00e23">(21)</span> καὶ τὴν
  σκηνὴν δὲ καὶ πάντα τὰ σκεύη τῆς λειτουργίας τῷ αἵματι ὁμοίως ἐράντισεν.
  <span style="color:#b00e23">(22)</span> καὶ σχεδὸν ἐν αἵματι πάντα
  καθαρίζεται κατὰ τὸν νόμον, καὶ χωρὶς αἱματεκχυσίας οὐ γίνεται ἄφεσις.
  <span style="color:#b00e23">(23)</span> Ἀνάγκη οὖν τὰ μὲν ὑποδείγματα τῶν ἐν
  τοῖς οὐρανοῖς τούτοις καθαρίζεσθαι, αὐτὰ δὲ τὰ ἐπουράνια κρείττοσι θυσίαις
  παρὰ ταύτας. <span style="color:#b00e23">(24)</span> οὐ γὰρ εἰς χειροποίητα
  εἰσῆλθεν ἅγια Χριστός, ἀντίτυπα τῶν ἀληθινῶν, ἀλλʼ εἰς αὐτὸν τὸν οὐρανόν, νῦν
  ἐμφανισθῆναι τῷ προσώπῳ τοῦ θεοῦ ὑπὲρ ἡμῶν· <span style=
  "color:#b00e23">(25)</span> οὐδʼ ἵνα πολλάκις προσφέρῃ ἑαυτόν, ὥσπερ ὁ
  ἀρχιερεὺς εἰσέρχεται εἰς τὰ ἅγια κατʼ ἐνιαυτὸν ἐν αἵματι ἀλλοτρίῳ,
  <span style="color:#b00e23">(26)</span> ἐπεὶ ἔδει αὐτὸν πολλάκις παθεῖν ἀπὸ
  καταβολῆς κόσμου· νυνὶ δὲ ἅπαξ ἐπὶ συντελείᾳ τῶν αἰώνων εἰς ἀθέτησιν ἁμαρτίας
  διὰ τῆς θυσίας αὐτοῦ πεφανέρωται. <span style="color:#b00e23">(27)</span> καὶ
  καθʼ ὅσον ἀπόκειται τοῖς ἀνθρώποις ἅπαξ ἀποθανεῖν, μετὰ δὲ τοῦτο κρίσις,
  <span style="color:#b00e23">(28)</span> οὕτως καὶ ὁ Χριστός, ἅπαξ
  προσενεχθεὶς εἰς τὸ πολλῶν ἀνενεγκεῖν ἁμαρτίας, ἐκ δευτέρου χωρὶς ἁμαρτίας
  ὀφθήσεται τοῖς αὐτὸν ἀπεκδεχομένοις εἰς σωτηρίαν.
  <h3 id="epistle_to_the_hebrews10">10</h3><span style=
  "color:#b00e23">(1)</span> Σκιὰν γὰρ ἔχων ὁ νόμος τῶν μελλόντων ἀγαθῶν, οὐκ
  αὐτὴν τὴν εἰκόνα τῶν πραγμάτων, κατʼ ἐνιαυτὸν ταῖς αὐταῖς θυσίαις ἃς
  προσφέρουσιν εἰς τὸ διηνεκὲς οὐδέποτε δύναται τοὺς προσερχομένους τελειῶσαι·
  <span style="color:#b00e23">(2)</span> ἐπεὶ οὐκ ἂν ἐπαύσαντο προσφερόμεναι,
  διὰ τὸ μηδεμίαν ἔχειν ἔτι συνείδησιν ἁμαρτιῶν τοὺς λατρεύοντας ἅπαξ
  κεκαθαρισμένους; <span style="color:#b00e23">(3)</span> ἀλλʼ ἐν αὐταῖς
  ἀνάμνησις ἁμαρτιῶν κατʼ ἐνιαυτόν, <span style="color:#b00e23">(4)</span>
  ἀδύνατον γὰρ αἷμα ταύρων καὶ τράγων ἀφαιρεῖν ἁμαρτίας. <span style=
  "color:#b00e23">(5)</span> διὸ εἰσερχόμενος εἰς τὸν κόσμον λέγει· Θυσίαν καὶ
  προσφορὰν οὐκ ἠθέλησας, σῶμα δὲ κατηρτίσω μοι· <span style=
  "color:#b00e23">(6)</span> ὁλοκαυτώματα καὶ περὶ ἁμαρτίας οὐκ εὐδόκησας.
  <span style="color:#b00e23">(7)</span> τότε εἶπον· Ἰδοὺ ἥκω, ἐν κεφαλίδι
  βιβλίου γέγραπται περὶ ἐμοῦ, τοῦ ποιῆσαι, ὁ θεός, τὸ θέλημά σου. <span style=
  "color:#b00e23">(8)</span> ἀνώτερον λέγων ὅτι Θυσίας καὶ προσφορὰς καὶ
  ὁλοκαυτώματα καὶ περὶ ἁμαρτίας οὐκ ἠθέλησας οὐδὲ εὐδόκησας, αἵτινες κατὰ
  νόμον προσφέρονται, <span style="color:#b00e23">(9)</span> τότε εἴρηκεν· Ἰδοὺ
  ἥκω τοῦ ποιῆσαι τὸ θέλημά σου· ἀναιρεῖ τὸ πρῶτον ἵνα τὸ δεύτερον στήσῃ.
  <span style="color:#b00e23">(10)</span> ἐν ᾧ θελήματι ἡγιασμένοι ἐσμὲν διὰ
  τῆς προσφορᾶς τοῦ σώματος Ἰησοῦ Χριστοῦ ἐφάπαξ. <span style=
  "color:#b00e23">(11)</span> Καὶ πᾶς μὲν ἱερεὺς ἕστηκεν καθʼ ἡμέραν λειτουργῶν
  καὶ τὰς αὐτὰς πολλάκις προσφέρων θυσίας, αἵτινες οὐδέποτε δύνανται περιελεῖν
  ἁμαρτίας. <span style="color:#b00e23">(12)</span> οὗτος δὲ μίαν ὑπὲρ ἁμαρτιῶν
  προσενέγκας θυσίαν εἰς τὸ διηνεκὲς ἐκάθισεν ἐν δεξιᾷ τοῦ θεοῦ, <span style=
  "color:#b00e23">(13)</span> τὸ λοιπὸν ἐκδεχόμενος ἕως τεθῶσιν οἱ ἐχθροὶ αὐτοῦ
  ὑποπόδιον τῶν ποδῶν αὐτοῦ, <span style="color:#b00e23">(14)</span> μιᾷ γὰρ
  προσφορᾷ τετελείωκεν εἰς τὸ διηνεκὲς τοὺς ἁγιαζομένους. <span style=
  "color:#b00e23">(15)</span> μαρτυρεῖ δὲ ἡμῖν καὶ τὸ πνεῦμα τὸ ἅγιον, μετὰ γὰρ
  τὸ εἰρηκέναι· <span style="color:#b00e23">(16)</span> Αὕτη ἡ διαθήκη ἣν
  διαθήσομαι πρὸς αὐτοὺς μετὰ τὰς ἡμέρας ἐκείνας, λέγει κύριος, διδοὺς νόμους
  μου ἐπὶ καρδίας αὐτῶν, καὶ ἐπὶ τὴν διάνοιαν αὐτῶν ἐπιγράψω αὐτούς,
  <span style="color:#b00e23">(17)</span> καὶ τῶν ἁμαρτιῶν αὐτῶν καὶ τῶν
  ἀνομιῶν αὐτῶν οὐ μὴ μνησθήσομαι ἔτι· <span style="color:#b00e23">(18)</span>
  ὅπου δὲ ἄφεσις τούτων, οὐκέτι προσφορὰ περὶ ἁμαρτίας. <span style=
  "color:#b00e23">(19)</span> Ἔχοντες οὖν, ἀδελφοί, παρρησίαν εἰς τὴν εἴσοδον
  τῶν ἁγίων ἐν τῷ αἵματι Ἰησοῦ, <span style="color:#b00e23">(20)</span> ἣν
  ἐνεκαίνισεν ἡμῖν ὁδὸν πρόσφατον καὶ ζῶσαν διὰ τοῦ καταπετάσματος, τοῦτʼ ἔστιν
  τῆς σαρκὸς αὐτοῦ, <span style="color:#b00e23">(21)</span> καὶ ἱερέα μέγαν ἐπὶ
  τὸν οἶκον τοῦ θεοῦ, <span style="color:#b00e23">(22)</span> προσερχώμεθα μετὰ
  ἀληθινῆς καρδίας ἐν πληροφορίᾳ πίστεως, ῥεραντισμένοι τὰς καρδίας ἀπὸ
  συνειδήσεως πονηρᾶς καὶ λελουσμένοι τὸ σῶμα ὕδατι καθαρῷ· <span style=
  "color:#b00e23">(23)</span> κατέχωμεν τὴν ὁμολογίαν τῆς ἐλπίδος ἀκλινῆ,
  πιστὸς γὰρ ὁ ἐπαγγειλάμενος· <span style="color:#b00e23">(24)</span> καὶ
  κατανοῶμεν ἀλλήλους εἰς παροξυσμὸν ἀγάπης καὶ καλῶν ἔργων, <span style=
  "color:#b00e23">(25)</span> μὴ ἐγκαταλείποντες τὴν ἐπισυναγωγὴν ἑαυτῶν, καθὼς
  ἔθος τισίν, ἀλλὰ παρακαλοῦντες, καὶ τοσούτῳ μᾶλλον ὅσῳ βλέπετε ἐγγίζουσαν τὴν
  ἡμέραν. <span style="color:#b00e23">(26)</span> Ἑκουσίως γὰρ ἁμαρτανόντων
  ἡμῶν μετὰ τὸ λαβεῖν τὴν ἐπίγνωσιν τῆς ἀληθείας, οὐκέτι περὶ ἁμαρτιῶν
  ἀπολείπεται θυσία, <span style="color:#b00e23">(27)</span> φοβερὰ δέ τις
  ἐκδοχὴ κρίσεως καὶ πυρὸς ζῆλος ἐσθίειν μέλλοντος τοὺς ὑπεναντίους.
  <span style="color:#b00e23">(28)</span> ἀθετήσας τις νόμον Μωϋσέως χωρὶς
  οἰκτιρμῶν ἐπὶ δυσὶν ἢ τρισὶν μάρτυσιν ἀποθνῄσκει· <span style=
  "color:#b00e23">(29)</span> πόσῳ δοκεῖτε χείρονος ἀξιωθήσεται τιμωρίας ὁ τὸν
  υἱὸν τοῦ θεοῦ καταπατήσας, καὶ τὸ αἷμα τῆς διαθήκης κοινὸν ἡγησάμενος ἐν ᾧ
  ἡγιάσθη, καὶ τὸ πνεῦμα τῆς χάριτος ἐνυβρίσας. <span style=
  "color:#b00e23">(30)</span> οἴδαμεν γὰρ τὸν εἰπόντα· Ἐμοὶ ἐκδίκησις, ἐγὼ
  ἀνταποδώσω· καὶ πάλιν· Κρινεῖ κύριος τὸν λαὸν αὐτοῦ. <span style=
  "color:#b00e23">(31)</span> φοβερὸν τὸ ἐμπεσεῖν εἰς χεῖρας θεοῦ ζῶντος.
  <span style="color:#b00e23">(32)</span> Ἀναμιμνῄσκεσθε δὲ τὰς πρότερον
  ἡμέρας, ἐν αἷς φωτισθέντες πολλὴν ἄθλησιν ὑπεμείνατε παθημάτων, <span style=
  "color:#b00e23">(33)</span> τοῦτο μὲν ὀνειδισμοῖς τε καὶ θλίψεσιν
  θεατριζόμενοι, τοῦτο δὲ κοινωνοὶ τῶν οὕτως ἀναστρεφομένων γενηθέντες·
  <span style="color:#b00e23">(34)</span> καὶ γὰρ τοῖς δεσμίοις συνεπαθήσατε,
  καὶ τὴν ἁρπαγὴν τῶν ὑπαρχόντων ὑμῶν μετὰ χαρᾶς προσεδέξασθε, γινώσκοντες
  ἔχειν ἑαυτοὺς κρείττονα ὕπαρξιν καὶ μένουσαν. <span style=
  "color:#b00e23">(35)</span> μὴ ἀποβάλητε οὖν τὴν παρρησίαν ὑμῶν, ἥτις ἔχει
  μεγάλην μισθαποδοσίαν, <span style="color:#b00e23">(36)</span> ὑπομονῆς γὰρ
  ἔχετε χρείαν ἵνα τὸ θέλημα τοῦ θεοῦ ποιήσαντες κομίσησθε τὴν ἐπαγγελίαν·
  <span style="color:#b00e23">(37)</span> ἔτι γὰρ μικρὸν ὅσον ὅσον, ὁ ἐρχόμενος
  ἥξει καὶ οὐ χρονίσει· <span style="color:#b00e23">(38)</span> ὁ δὲ δίκαιός
  μου ἐκ πίστεως ζήσεται, καὶ ἐὰν ὑποστείληται, οὐκ εὐδοκεῖ ἡ ψυχή μου ἐν αὐτῷ.
  <span style="color:#b00e23">(39)</span> ἡμεῖς δὲ οὐκ ἐσμὲν ὑποστολῆς εἰς
  ἀπώλειαν, ἀλλὰ πίστεως εἰς περιποίησιν ψυχῆς.
  <h3 id="epistle_to_the_hebrews11">11</h3><span style=
  "color:#b00e23">(1)</span> Ἔστιν δὲ πίστις ἐλπιζομένων ὑπόστασις, πραγμάτων
  ἔλεγχος οὐ βλεπομένων· <span style="color:#b00e23">(2)</span> ἐν ταύτῃ γὰρ
  ἐμαρτυρήθησαν οἱ πρεσβύτεροι. <span style="color:#b00e23">(3)</span> πίστει
  νοοῦμεν κατηρτίσθαι τοὺς αἰῶνας ῥήματι θεοῦ, εἰς τὸ μὴ ἐκ φαινομένων τὸ
  βλεπόμενον γεγονέναι. <span style="color:#b00e23">(4)</span> Πίστει πλείονα
  θυσίαν Ἅβελ παρὰ Κάϊν προσήνεγκεν τῷ θεῷ, διʼ ἧς ἐμαρτυρήθη εἶναι δίκαιος,
  μαρτυροῦντος ἐπὶ τοῖς δώροις αὐτοῦ τοῦ θεοῦ, καὶ διʼ αὐτῆς ἀποθανὼν ἔτι
  λαλεῖ. <span style="color:#b00e23">(5)</span> Πίστει Ἑνὼχ μετετέθη τοῦ μὴ
  ἰδεῖν θάνατον, καὶ οὐχ ηὑρίσκετο διότι μετέθηκεν αὐτὸν ὁ θεός· πρὸ γὰρ τῆς
  μεταθέσεως μεμαρτύρηται εὐαρεστηκέναι τῷ θεῷ, <span style=
  "color:#b00e23">(6)</span> χωρὶς δὲ πίστεως ἀδύνατον εὐαρεστῆσαι, πιστεῦσαι
  γὰρ δεῖ τὸν προσερχόμενον τῷ θεῷ ὅτι ἔστιν καὶ τοῖς ἐκζητοῦσιν αὐτὸν
  μισθαποδότης γίνεται. <span style="color:#b00e23">(7)</span> πίστει
  χρηματισθεὶς Νῶε περὶ τῶν μηδέπω βλεπομένων εὐλαβηθεὶς κατεσκεύασεν κιβωτὸν
  εἰς σωτηρίαν τοῦ οἴκου αὐτοῦ, διʼ ἧς κατέκρινεν τὸν κόσμον, καὶ τῆς κατὰ
  πίστιν δικαιοσύνης ἐγένετο κληρονόμος. <span style="color:#b00e23">(8)</span>
  Πίστει καλούμενος Ἀβραὰμ ὑπήκουσεν ἐξελθεῖν εἰς τόπον ὃν ἤμελλεν λαμβάνειν
  εἰς κληρονομίαν, καὶ ἐξῆλθεν μὴ ἐπιστάμενος ποῦ ἔρχεται. <span style=
  "color:#b00e23">(9)</span> πίστει παρῴκησεν εἰς γῆν τῆς ἐπαγγελίας ὡς
  ἀλλοτρίαν, ἐν σκηναῖς κατοικήσας μετὰ Ἰσαὰκ καὶ Ἰακὼβ τῶν συγκληρονόμων τῆς
  ἐπαγγελίας τῆς αὐτῆς· <span style="color:#b00e23">(10)</span> ἐξεδέχετο γὰρ
  τὴν τοὺς θεμελίους ἔχουσαν πόλιν, ἧς τεχνίτης καὶ δημιουργὸς ὁ θεός.
  <span style="color:#b00e23">(11)</span> πίστει καὶ αὐτῇ Σάρρᾳ δύναμιν εἰς
  καταβολὴν σπέρματος ἔλαβεν καὶ παρὰ καιρὸν ἡλικίας, ἐπεὶ πιστὸν ἡγήσατο τὸν
  ἐπαγγειλάμενον· <span style="color:#b00e23">(12)</span> διὸ καὶ ἀφʼ ἑνὸς
  ἐγεννήθησαν, καὶ ταῦτα νενεκρωμένου, καθὼς τὰ ἄστρα τοῦ οὐρανοῦ τῷ πλήθει καὶ
  ὡς ἡ ἄμμος ἡ παρὰ τὸ χεῖλος τῆς θαλάσσης ἡ ἀναρίθμητος. <span style=
  "color:#b00e23">(13)</span> Κατὰ πίστιν ἀπέθανον οὗτοι πάντες, μὴ λαβόντες
  τὰς ἐπαγγελίας, ἀλλὰ πόρρωθεν αὐτὰς ἰδόντες καὶ ἀσπασάμενοι, καὶ
  ὁμολογήσαντες ὅτι ξένοι καὶ παρεπίδημοί εἰσιν ἐπὶ τῆς γῆς. <span style=
  "color:#b00e23">(14)</span> οἱ γὰρ τοιαῦτα λέγοντες ἐμφανίζουσιν ὅτι πατρίδα
  ἐπιζητοῦσιν. <span style="color:#b00e23">(15)</span> καὶ εἰ μὲν ἐκείνης
  μνημονεύουσιν ἀφʼ ἧς ἐξέβησαν, εἶχον ἂν καιρὸν ἀνακάμψαι· <span style=
  "color:#b00e23">(16)</span> νῦν δὲ κρείττονος ὀρέγονται, τοῦτʼ ἔστιν
  ἐπουρανίου. διὸ οὐκ ἐπαισχύνεται αὐτοὺς ὁ θεὸς θεὸς ἐπικαλεῖσθαι αὐτῶν,
  ἡτοίμασεν γὰρ αὐτοῖς πόλιν. <span style="color:#b00e23">(17)</span> Πίστει
  προσενήνοχεν Ἀβραὰμ τὸν Ἰσαὰκ πειραζόμενος, καὶ τὸν μονογενῆ προσέφερεν ὁ τὰς
  ἐπαγγελίας ἀναδεξάμενος, <span style="color:#b00e23">(18)</span> πρὸς ὃν
  ἐλαλήθη ὅτι Ἐν Ἰσαὰκ κληθήσεταί σοι σπέρμα, <span style=
  "color:#b00e23">(19)</span> λογισάμενος ὅτι καὶ ἐκ νεκρῶν ἐγείρειν δυνατὸς ὁ
  θεός· ὅθεν αὐτὸν καὶ ἐν παραβολῇ ἐκομίσατο. <span style=
  "color:#b00e23">(20)</span> Πίστει καὶ περὶ μελλόντων εὐλόγησεν Ἰσαὰκ τὸν
  Ἰακὼβ καὶ τὸν Ἠσαῦ. <span style="color:#b00e23">(21)</span> πίστει Ἰακὼβ
  ἀποθνῄσκων ἕκαστον τῶν υἱῶν Ἰωσὴφ εὐλόγησεν, καὶ προσεκύνησεν ἐπὶ τὸ ἄκρον
  τῆς ῥάβδου αὐτοῦ. <span style="color:#b00e23">(22)</span> πίστει Ἰωσὴφ
  τελευτῶν περὶ τῆς ἐξόδου τῶν υἱῶν Ἰσραὴλ ἐμνημόνευσεν, καὶ περὶ τῶν ὀστέων
  αὐτοῦ ἐνετείλατο. <span style="color:#b00e23">(23)</span> Πίστει Μωϋσῆς
  γεννηθεὶς ἐκρύβη τρίμηνον ὑπὸ τῶν πατέρων αὐτοῦ, διότι εἶδον ἀστεῖον τὸ
  παιδίον καὶ οὐκ ἐφοβήθησαν τὸ διάταγμα τοῦ βασιλέως. <span style=
  "color:#b00e23">(24)</span> πίστει Μωϋσῆς μέγας γενόμενος ἠρνήσατο λέγεσθαι
  υἱὸς θυγατρὸς Φαραώ, <span style="color:#b00e23">(25)</span> μᾶλλον ἑλόμενος
  συγκακουχεῖσθαι τῷ λαῷ τοῦ θεοῦ ἢ πρόσκαιρον ἔχειν ἁμαρτίας ἀπόλαυσιν,
  <span style="color:#b00e23">(26)</span> μείζονα πλοῦτον ἡγησάμενος τῶν
  Αἰγύπτου θησαυρῶν τὸν ὀνειδισμὸν τοῦ Χριστοῦ, ἀπέβλεπεν γὰρ εἰς τὴν
  μισθαποδοσίαν. <span style="color:#b00e23">(27)</span> πίστει κατέλιπεν
  Αἴγυπτον, μὴ φοβηθεὶς τὸν θυμὸν τοῦ βασιλέως, τὸν γὰρ ἀόρατον ὡς ὁρῶν
  ἐκαρτέρησεν. <span style="color:#b00e23">(28)</span> πίστει πεποίηκεν τὸ
  πάσχα καὶ τὴν πρόσχυσιν τοῦ αἵματος, ἵνα μὴ ὁ ὀλοθρεύων τὰ πρωτότοκα θίγῃ
  αὐτῶν. <span style="color:#b00e23">(29)</span> Πίστει διέβησαν τὴν Ἐρυθρὰν
  Θάλασσαν ὡς διὰ ξηρᾶς γῆς, ἧς πεῖραν λαβόντες οἱ Αἰγύπτιοι κατεπόθησαν.
  <span style="color:#b00e23">(30)</span> πίστει τὰ τείχη Ἰεριχὼ ἔπεσαν
  κυκλωθέντα ἐπὶ ἑπτὰ ἡμέρας. <span style="color:#b00e23">(31)</span> πίστει
  Ῥαὰβ ἡ πόρνη οὐ συναπώλετο τοῖς ἀπειθήσασιν, δεξαμένη τοὺς κατασκόπους μετʼ
  εἰρήνης. <span style="color:#b00e23">(32)</span> Καὶ τί ἔτι λέγω; ἐπιλείψει
  με γὰρ διηγούμενον ὁ χρόνος περὶ Γεδεών, Βαράκ, Σαμψών, Ἰεφθάε, Δαυίδ τε καὶ
  Σαμουὴλ καὶ τῶν προφητῶν, <span style="color:#b00e23">(33)</span> οἳ διὰ
  πίστεως κατηγωνίσαντο βασιλείας, εἰργάσαντο δικαιοσύνην, ἐπέτυχον ἐπαγγελιῶν,
  ἔφραξαν στόματα λεόντων, <span style="color:#b00e23">(34)</span> ἔσβεσαν
  δύναμιν πυρός, ἔφυγον στόματα μαχαίρης, ἐδυναμώθησαν ἀπὸ ἀσθενείας,
  ἐγενήθησαν ἰσχυροὶ ἐν πολέμῳ, παρεμβολὰς ἔκλιναν ἀλλοτρίων· <span style=
  "color:#b00e23">(35)</span> ἔλαβον γυναῖκες ἐξ ἀναστάσεως τοὺς νεκροὺς αὐτῶν·
  ἄλλοι δὲ ἐτυμπανίσθησαν, οὐ προσδεξάμενοι τὴν ἀπολύτρωσιν, ἵνα κρείττονος
  ἀναστάσεως τύχωσιν· <span style="color:#b00e23">(36)</span> ἕτεροι δὲ
  ἐμπαιγμῶν καὶ μαστίγων πεῖραν ἔλαβον, ἔτι δὲ δεσμῶν καὶ φυλακῆς· <span style=
  "color:#b00e23">(37)</span> ἐλιθάσθησαν, ἐπρίσθησαν, ἐν φόνῳ μαχαίρης
  ἀπέθανον, περιῆλθον ἐν μηλωταῖς, ἐν αἰγείοις δέρμασιν, ὑστερούμενοι,
  θλιβόμενοι, κακουχούμενοι, <span style="color:#b00e23">(38)</span> ὧν οὐκ ἦν
  ἄξιος ὁ κόσμος ἐπὶ ἐρημίαις πλανώμενοι καὶ ὄρεσι καὶ σπηλαίοις καὶ ταῖς ὀπαῖς
  τῆς γῆς· <span style="color:#b00e23">(39)</span> καὶ πάντες μαρτυρηθέντες διὰ
  τῆς πίστεως οὐκ ἐκομίσαντο τὴν ἐπαγγελίαν, <span style=
  "color:#b00e23">(40)</span> τοῦ θεοῦ περὶ ἡμῶν κρεῖττόν τι προβλεψαμένου, ἵνα
  μὴ χωρὶς ἡμῶν τελειωθῶσιν.
  <h3 id="epistle_to_the_hebrews12">12</h3><span style=
  "color:#b00e23">(1)</span> Τοιγαροῦν καὶ ἡμεῖς, τοσοῦτον ἔχοντες περικείμενον
  ἡμῖν νέφος μαρτύρων, ὄγκον ἀποθέμενοι πάντα καὶ τὴν εὐπερίστατον ἁμαρτίαν,
  διʼ ὑπομονῆς τρέχωμεν τὸν προκείμενον ἡμῖν ἀγῶνα, <span style=
  "color:#b00e23">(2)</span> ἀφορῶντες εἰς τὸν τῆς πίστεως ἀρχηγὸν καὶ
  τελειωτὴν Ἰησοῦν, ὃς ἀντὶ τῆς προκειμένης αὐτῷ χαρᾶς ὑπέμεινεν σταυρὸν
  αἰσχύνης καταφρονήσας, ἐν δεξιᾷ τε τοῦ θρόνου τοῦ θεοῦ κεκάθικεν.
  <span style="color:#b00e23">(3)</span> Ἀναλογίσασθε γὰρ τὸν τοιαύτην
  ὑπομεμενηκότα ὑπὸ τῶν ἁμαρτωλῶν εἰς ἑαυτοὺς ἀντιλογίαν, ἵνα μὴ κάμητε ταῖς
  ψυχαῖς ὑμῶν ἐκλυόμενοι. <span style="color:#b00e23">(4)</span> οὔπω μέχρις
  αἵματος ἀντικατέστητε πρὸς τὴν ἁμαρτίαν ἀνταγωνιζόμενοι, <span style=
  "color:#b00e23">(5)</span> καὶ ἐκλέλησθε τῆς παρακλήσεως, ἥτις ὑμῖν ὡς υἱοῖς
  διαλέγεται, Υἱέ μου, μὴ ὀλιγώρει παιδείας κυρίου, μηδὲ ἐκλύου ὑπʼ αὐτοῦ
  ἐλεγχόμενος· <span style="color:#b00e23">(6)</span> ὃν γὰρ ἀγαπᾷ κύριος
  παιδεύει, μαστιγοῖ δὲ πάντα υἱὸν ὃν παραδέχεται. <span style=
  "color:#b00e23">(7)</span> εἰς παιδείαν ὑπομένετε· ὡς υἱοῖς ὑμῖν προσφέρεται
  ὁ θεός· τίς γὰρ υἱὸς ὃν οὐ παιδεύει πατήρ; <span style=
  "color:#b00e23">(8)</span> εἰ δὲ χωρίς ἐστε παιδείας ἧς μέτοχοι γεγόνασι
  πάντες, ἄρα νόθοι καὶ οὐχ υἱοί ἐστε. <span style="color:#b00e23">(9)</span>
  εἶτα τοὺς μὲν τῆς σαρκὸς ἡμῶν πατέρας εἴχομεν παιδευτὰς καὶ ἐνετρεπόμεθα· οὐ
  πολὺ μᾶλλον ὑποταγησόμεθα τῷ πατρὶ τῶν πνευμάτων καὶ ζήσομεν; <span style=
  "color:#b00e23">(10)</span> οἱ μὲν γὰρ πρὸς ὀλίγας ἡμέρας κατὰ τὸ δοκοῦν
  αὐτοῖς ἐπαίδευον, ὁ δὲ ἐπὶ τὸ συμφέρον εἰς τὸ μεταλαβεῖν τῆς ἁγιότητος αὐτοῦ.
  <span style="color:#b00e23">(11)</span> πᾶσα δὲ παιδεία πρὸς μὲν τὸ παρὸν οὐ
  δοκεῖ χαρᾶς εἶναι ἀλλὰ λύπης, ὕστερον δὲ καρπὸν εἰρηνικὸν τοῖς διʼ αὐτῆς
  γεγυμνασμένοις ἀποδίδωσιν δικαιοσύνης. <span style=
  "color:#b00e23">(12)</span> Διὸ τὰς παρειμένας χεῖρας καὶ τὰ παραλελυμένα
  γόνατα ἀνορθώσατε, <span style="color:#b00e23">(13)</span> καὶ τροχιὰς ὀρθὰς
  ποιεῖτε τοῖς ποσὶν ὑμῶν, ἵνα μὴ τὸ χωλὸν ἐκτραπῇ, ἰαθῇ δὲ μᾶλλον.
  <span style="color:#b00e23">(14)</span> Εἰρήνην διώκετε μετὰ πάντων, καὶ τὸν
  ἁγιασμόν, οὗ χωρὶς οὐδεὶς ὄψεται τὸν κύριον, <span style=
  "color:#b00e23">(15)</span> ἐπισκοποῦντες μή τις ὑστερῶν ἀπὸ τῆς χάριτος τοῦ
  θεοῦ, μή τις ῥίζα πικρίας ἄνω φύουσα ἐνοχλῇ καὶ διʼ αὐτῆς μιανθῶσιν πολλοί,
  <span style="color:#b00e23">(16)</span> μή τις πόρνος ἢ βέβηλος ὡς Ἠσαῦ, ὃς
  ἀντὶ βρώσεως μιᾶς ἀπέδετο τὰ πρωτοτόκια ἑαυτοῦ. <span style=
  "color:#b00e23">(17)</span> ἴστε γὰρ ὅτι καὶ μετέπειτα θέλων κληρονομῆσαι τὴν
  εὐλογίαν ἀπεδοκιμάσθη, μετανοίας γὰρ τόπον οὐχ εὗρεν, καίπερ μετὰ δακρύων
  ἐκζητήσας αὐτήν. <span style="color:#b00e23">(18)</span> Οὐ γὰρ προσεληλύθατε
  ψηλαφωμένῳ καὶ κεκαυμένῳ πυρὶ καὶ γνόφῳ καὶ ζόφῳ καὶ θυέλλῃ <span style=
  "color:#b00e23">(19)</span> καὶ σάλπιγγος ἤχῳ καὶ φωνῇ ῥημάτων, ἧς οἱ
  ἀκούσαντες παρῃτήσαντο μὴ προστεθῆναι αὐτοῖς λόγον· <span style=
  "color:#b00e23">(20)</span> οὐκ ἔφερον γὰρ τὸ διαστελλόμενον· Κἂν θηρίον θίγῃ
  τοῦ ὄρους, λιθοβοληθήσεται· <span style="color:#b00e23">(21)</span> καί, οὕτω
  φοβερὸν ἦν τὸ φανταζόμενον, Μωϋσῆς εἶπεν· Ἔκφοβός εἰμι καὶ ἔντρομος.
  <span style="color:#b00e23">(22)</span> ἀλλὰ προσεληλύθατε Σιὼν ὄρει καὶ
  πόλει θεοῦ ζῶντος, Ἰερουσαλὴμ ἐπουρανίῳ, καὶ μυριάσιν ἀγγέλων, πανηγύρει
  <span style="color:#b00e23">(23)</span> καὶ ἐκκλησίᾳ πρωτοτόκων
  ἀπογεγραμμένων ἐν οὐρανοῖς, καὶ κριτῇ θεῷ πάντων, καὶ πνεύμασι δικαίων
  τετελειωμένων, <span style="color:#b00e23">(24)</span> καὶ διαθήκης νέας
  μεσίτῃ Ἰησοῦ, καὶ αἵματι ῥαντισμοῦ κρεῖττον λαλοῦντι παρὰ τὸν Ἅβελ.
  <span style="color:#b00e23">(25)</span> Βλέπετε μὴ παραιτήσησθε τὸν λαλοῦντα·
  εἰ γὰρ ἐκεῖνοι οὐκ ἐξέφυγον ἐπὶ γῆς παραιτησάμενοι τὸν χρηματίζοντα, πολὺ
  μᾶλλον ἡμεῖς οἱ τὸν ἀπʼ οὐρανῶν ἀποστρεφόμενοι· <span style=
  "color:#b00e23">(26)</span> οὗ ἡ φωνὴ τὴν γῆν ἐσάλευσεν τότε, νῦν δὲ
  ἐπήγγελται λέγων· Ἔτι ἅπαξ ἐγὼ σείσω οὐ μόνον τὴν γῆν ἀλλὰ καὶ τὸν οὐρανόν.
  <span style="color:#b00e23">(27)</span> τὸ δὲ Ἔτι ἅπαξ δηλοῖ τῶν σαλευομένων
  μετάθεσιν ὡς πεποιημένων, ἵνα μείνῃ τὰ μὴ σαλευόμενα. <span style=
  "color:#b00e23">(28)</span> διὸ βασιλείαν ἀσάλευτον παραλαμβάνοντες ἔχωμεν
  χάριν, διʼ ἧς λατρεύωμεν εὐαρέστως τῷ θεῷ μετὰ εὐλαβείας καὶ δέους,
  <span style="color:#b00e23">(29)</span> καὶ γὰρ ὁ θεὸς ἡμῶν πῦρ καταναλίσκον.
  <h3 id="epistle_to_the_hebrews13">13</h3><span style=
  "color:#b00e23">(1)</span> Ἡ φιλαδελφία μενέτω. <span style=
  "color:#b00e23">(2)</span> τῆς φιλοξενίας μὴ ἐπιλανθάνεσθε, διὰ ταύτης γὰρ
  ἔλαθόν τινες ξενίσαντες ἀγγέλους. <span style="color:#b00e23">(3)</span>
  μιμνῄσκεσθε τῶν δεσμίων ὡς συνδεδεμένοι, τῶν κακουχουμένων ὡς καὶ αὐτοὶ ὄντες
  ἐν σώματι. <span style="color:#b00e23">(4)</span> τίμιος ὁ γάμος ἐν πᾶσιν καὶ
  ἡ κοίτη ἀμίαντος, πόρνους γὰρ καὶ μοιχοὺς κρινεῖ ὁ θεός. <span style=
  "color:#b00e23">(5)</span> ἀφιλάργυρος ὁ τρόπος· ἀρκούμενοι τοῖς παροῦσιν·
  αὐτὸς γὰρ εἴρηκεν· Οὐ μή σε ἀνῶ οὐδʼ οὐ μή σε ἐγκαταλίπω· <span style=
  "color:#b00e23">(6)</span> ὥστε θαρροῦντας ἡμᾶς λέγειν· Κύριος ἐμοὶ βοηθός,
  οὐ φοβηθήσομαι· τί ποιήσει μοι ἄνθρωπος; <span style=
  "color:#b00e23">(7)</span> Μνημονεύετε τῶν ἡγουμένων ὑμῶν, οἵτινες ἐλάλησαν
  ὑμῖν τὸν λόγον τοῦ θεοῦ, ὧν ἀναθεωροῦντες τὴν ἔκβασιν τῆς ἀναστροφῆς μιμεῖσθε
  τὴν πίστιν. <span style="color:#b00e23">(8)</span> Ἰησοῦς Χριστὸς ἐχθὲς καὶ
  σήμερον ὁ αὐτός, καὶ εἰς τοὺς αἰῶνας. <span style="color:#b00e23">(9)</span>
  διδαχαῖς ποικίλαις καὶ ξέναις μὴ παραφέρεσθε· καλὸν γὰρ χάριτι βεβαιοῦσθαι
  τὴν καρδίαν, οὐ βρώμασιν, ἐν οἷς οὐκ ὠφελήθησαν οἱ περιπατοῦντες.
  <span style="color:#b00e23">(10)</span> ἔχομεν θυσιαστήριον ἐξ οὗ φαγεῖν οὐκ
  ἔχουσιν ἐξουσίαν οἱ τῇ σκηνῇ λατρεύοντες. <span style=
  "color:#b00e23">(11)</span> ὧν γὰρ εἰσφέρεται ζῴων τὸ αἷμα περὶ ἁμαρτίας εἰς
  τὰ ἅγια διὰ τοῦ ἀρχιερέως, τούτων τὰ σώματα κατακαίεται ἔξω τῆς παρεμβολῆς·
  <span style="color:#b00e23">(12)</span> διὸ καὶ Ἰησοῦς, ἵνα ἁγιάσῃ διὰ τοῦ
  ἰδίου αἵματος τὸν λαόν, ἔξω τῆς πύλης ἔπαθεν. <span style=
  "color:#b00e23">(13)</span> τοίνυν ἐξερχώμεθα πρὸς αὐτὸν ἔξω τῆς παρεμβολῆς,
  τὸν ὀνειδισμὸν αὐτοῦ φέροντες. <span style="color:#b00e23">(14)</span> οὐ γὰρ
  ἔχομεν ὧδε μένουσαν πόλιν, ἀλλὰ τὴν μέλλουσαν ἐπιζητοῦμεν· <span style=
  "color:#b00e23">(15)</span> διʼ αὐτοῦ οὖν ἀναφέρωμεν θυσίαν αἰνέσεως διὰ
  παντὸς τῷ θεῷ, τοῦτʼ ἔστιν καρπὸν χειλέων ὁμολογούντων τῷ ὀνόματι αὐτοῦ.
  <span style="color:#b00e23">(16)</span> τῆς δὲ εὐποιΐας καὶ κοινωνίας μὴ
  ἐπιλανθάνεσθε, τοιαύταις γὰρ θυσίαις εὐαρεστεῖται ὁ θεός. <span style=
  "color:#b00e23">(17)</span> Πείθεσθε τοῖς ἡγουμένοις ὑμῶν καὶ ὑπείκετε, αὐτοὶ
  γὰρ ἀγρυπνοῦσιν ὑπὲρ τῶν ψυχῶν ὑμῶν ὡς λόγον ἀποδώσοντες, ἵνα μετὰ χαρᾶς
  τοῦτο ποιῶσιν καὶ μὴ στενάζοντες, ἀλυσιτελὲς γὰρ ὑμῖν τοῦτο. <span style=
  "color:#b00e23">(18)</span> Προσεύχεσθε περὶ ἡμῶν, πειθόμεθα γὰρ ὅτι καλὴν
  συνείδησιν ἔχομεν, ἐν πᾶσιν καλῶς θέλοντες ἀναστρέφεσθαι. <span style=
  "color:#b00e23">(19)</span> περισσοτέρως δὲ παρακαλῶ τοῦτο ποιῆσαι ἵνα τάχιον
  ἀποκατασταθῶ ὑμῖν. <span style="color:#b00e23">(20)</span> Ὁ δὲ θεὸς τῆς
  εἰρήνης, ὁ ἀναγαγὼν ἐκ νεκρῶν τὸν ποιμένα τῶν προβάτων τὸν μέγαν ἐν αἵματι
  διαθήκης αἰωνίου, τὸν κύριον ἡμῶν Ἰησοῦν, <span style=
  "color:#b00e23">(21)</span> καταρτίσαι ὑμᾶς ἐν παντὶ ἀγαθῷ εἰς τὸ ποιῆσαι τὸ
  θέλημα αὐτοῦ, ποιῶν ἐν ἡμῖν τὸ εὐάρεστον ἐνώπιον αὐτοῦ διὰ Ἰησοῦ Χριστοῦ, ᾧ ἡ
  δόξα εἰς τοὺς αἰῶνας· ἀμήν. <span style="color:#b00e23">(22)</span> Παρακαλῶ
  δὲ ὑμᾶς, ἀδελφοί, ἀνέχεσθε τοῦ λόγου τῆς παρακλήσεως, καὶ γὰρ διὰ βραχέων
  ἐπέστειλα ὑμῖν. <span style="color:#b00e23">(23)</span> γινώσκετε τὸν ἀδελφὸν
  ἡμῶν Τιμόθεον ἀπολελυμένον, μεθʼ οὗ ἐὰν τάχιον ἔρχηται ὄψομαι ὑμᾶς.
  <span style="color:#b00e23">(24)</span> ἀσπάσασθε πάντας τοὺς ἡγουμένους ὑμῶν
  καὶ πάντας τοὺς ἁγίους. ἀσπάζονται ὑμᾶς οἱ ἀπὸ τῆς Ἰταλίας. <span style=
  "color:#b00e23">(25)</span> ἡ χάρις μετὰ πάντων ὑμῶν.
</body>
</html>
