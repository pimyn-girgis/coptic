<!DOCTYPE html>
<html>
<head>
  <meta charset="utf-8">
  <title>First Chronicles</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="first_chronicles">First Chronicles</h2>
  <a href="#first_chronicles15">15</a> <a href="#first_chronicles16">16</a>
  <a href="#first_chronicles28">28</a> <a href="#first_chronicles29">29</a>
  <h3 id="first_chronicles15">15</h3>

  <p><span style="color:#b00e23">(1)</span> Καὶ ἐποίησεν αὐτῷ οἰκίας ἐν πόλει
  Δαυιδ· καὶ ἡτοίµασεν τὸν τόπον τῇ κιβωτῷ τοῦ θεοῦ καὶ ἐποίησεν αὐτῇ σκηνήν.
  <span style="color:#b00e23">(2)</span> Τότε εἶπεν Δαυιδ Οὐκ ἔστιν ἆραι τὴν
  κιβωτὸν τοῦ θεοῦ ἀλλ’ ἢ τοὺς Λευίτας, ὅτι αὐτοὺς ἐξελέξατο κύριος αἴρειν τὴν
  κιβωτὸν κυρίου καὶ λειτουργεῖν αὐτῷ ἕως αἰῶνος. <span style=
  "color:#b00e23">(3)</span> καὶ ἐξεκκλησίασεν Δαυιδ τὸν πάντα Ισραηλ εἰς
  Ιερουσαληµ τοῦ ἀνενέγκαι τὴν κιβωτὸν κυρίου εἰς τὸν τόπον, ὃν ἡτοίµασεν αὐτῇ.
  <span style="color:#b00e23">(4)</span> καὶ συνήγαγεν Δαυιδ τοὺς υἱοὺς Ααρων
  καὶ τοὺς Λευίτας. <span style="color:#b00e23">(5)</span> τῶν υἱῶν Κααθ·
  Ουριηλ ὁ ἄρχων καὶ οἱ ἀδελφοὶ αὐτοῦ, ἑκατὸν εἴκοσι. <span style=
  "color:#b00e23">(6)</span> τῶν υἱῶν Μεραρι· Ασαια ὁ ἄρχων καὶ οἱ ἀδελφοὶ
  αὐτοῦ, διακόσιοι πεντήκοντα. <span style="color:#b00e23">(7)</span> τῶν υἱῶν
  Γηρσαµ· Ιωηλ ὁ ἄρχων καὶ οἱ ἀδελφοὶ αὐτοῦ, ἑκατὸν πεντήκοντα. <span style=
  "color:#b00e23">(8)</span> τῶν υἱῶν Ελισαφαν· Σαµαιας ὁ ἄρχων καὶ οἱ ἀδελφοὶ
  αὐτοῦ, διακόσιοι. <span style="color:#b00e23">(9)</span> τῶν υἱῶν Χεβρων·
  Ελιηλ ὁ ἄρχων καὶ οἱ ἀδελφοὶ αὐτοῦ, ὀγδοήκοντα. <span style=
  "color:#b00e23">(10)</span> τῶν υἱῶν Οζιηλ· Αµιναδαβ ὁ ἄρχων καὶ οἱ ἀδελφοὶ
  αὐτοῦ, ἑκατὸν δέκα δύο. — <span style="color:#b00e23">(11)</span> καὶ
  ἐκάλεσεν Δαυιδ τὸν Σαδωκ καὶ Αβιαθαρ τοὺς ἱερεῖς καὶ τοὺς Λευίτας, τὸν
  Ουριηλ, Ασαια, Ιωηλ, Σαµαιαν, Ελιηλ, Αµιναδαβ, <span style=
  "color:#b00e23">(12)</span> καὶ εἶπεν αὐτοῖς Ὑµεῖς ἄρχοντες πατριῶν τῶν
  Λευιτῶν, ἁγνίσθητε ὑµεῖς καὶ οἱ ἀδελφοὶ ὑµῶν καὶ ἀνοίσετε τὴν κιβωτὸν τοῦ
  θεοῦ Ισραηλ οὗ ἡτοίµασα αὐτῇ· <span style="color:#b00e23">(13)</span> ὅτι οὐκ
  ἐν τῷ πρότερον ὑµᾶς εἶναι διέκοψεν ὁ θεὸς ἡµῶν ἐν ἡµῖν, ὅτι οὐκ ἐζητήσαµεν ἐν
  κρίµατι. <span style="color:#b00e23">(14)</span> καὶ ἡγνίσθησαν οἱ ἱερεῖς καὶ
  οἱ Λευῖται τοῦ ἀνενέγκαι τὴν κιβωτὸν θεοῦ Ισραηλ. <span style=
  "color:#b00e23">(15)</span> καὶ ἔλαβον οἱ υἱοὶ τῶν Λευιτῶν τὴν κιβωτὸν τοῦ
  θεοῦ, ὡς ἐνετείλατο Μωυσῆς ἐν λόγῳ θεοῦ κατὰ τὴν γραφήν, ἐν ἀναφορεῦσιν ἐπ’
  αὐτούς.— <span style="color:#b00e23">(16)</span> καὶ εἶπεν Δαυιδ τοῖς
  ἄρχουσιν τῶν Λευιτῶν Στήσατε τοὺς ἀδελφοὺς αὐτῶν τοὺς ψαλτῳδοὺς ἐν ὀργάνοις
  ᾠδῶν, νάβλαις καὶ κινύραις καὶ κυµβάλοις, τοῦ φωνῆσαι εἰς ὕψος ἐν φωνῇ
  εὐφροσύνης. <span style="color:#b00e23">(17)</span> καὶ ἔστησαν οἱ Λευῖται
  τὸν Αιµαν υἱὸν Ιωηλ· ἐκ τῶν ἀδελφῶν αὐτοῦ Ασαφ υἱὸς Βαραχια, καὶ ἐκ τῶν υἱῶν
  Μεραρι ἀδελφῶν αὐτοῦ Αιθαν υἱὸς Κισαιου. <span style=
  "color:#b00e23">(18)</span> καὶ µετ’ αὐτῶν ἀδελφοὶ αὐτῶν οἱ δεύτεροι,
  Ζαχαριας καὶ Οζιηλ καὶ Σεµιραµωθ καὶ Ιιηλ καὶ Ωνι καὶ Ελιαβ καὶ Βαναια καὶ
  Μαασαια καὶ Ματταθια καὶ Ελιφαλια καὶ Μακενια καὶ Αβδεδοµ καὶ Ιιηλ καὶ Οζιας,
  οἱ πυλωροί. <span style="color:#b00e23">(19)</span> καὶ οἱ ψαλτῳδοί· Αιµαν,
  Ασαφ καὶ Αιθαν ἐν κυµβάλοις χαλκοῖς τοῦ ἀκουσθῆναι ποιῆσαι· <span style=
  "color:#b00e23">(20)</span> Ζαχαριας καὶ Οζιηλ, Σεµιραµωθ, Ιιηλ, Ωνι, Ελιαβ,
  Μασαιας, Βαναιας ἐν νάβλαις ἐπὶ αλαιµωθ· <span style=
  "color:#b00e23">(21)</span> καὶ Ματταθιας καὶ Ελιφαλιας καὶ Μακενιας καὶ
  Αβδεδοµ καὶ Ιιηλ καὶ Οζιας ἐν κινύραις αµασενιθ τοῦ ἐνισχῦσαι. <span style=
  "color:#b00e23">(22)</span> καὶ Χωνενια ἄρχων τῶν Λευιτῶν ἄρχων τῶν ᾠδῶν, ὅτι
  συνετὸς ἦν. <span style="color:#b00e23">(23)</span> καὶ Βαραχια καὶ Ηλκανα
  πυλωροὶ τῆς κιβωτοῦ. <span style="color:#b00e23">(24)</span> καὶ Σοβνια καὶ
  Ιωσαφατ καὶ Ναθαναηλ καὶ Αµασαι καὶ Ζαχαρια καὶ Βαναι καὶ Ελιεζερ οἱ ἱερεῖς
  σαλπίζοντες ταῖς σάλπιγξιν ἔµπροσθεν τῆς κιβωτοῦ τοῦ θεοῦ. καὶ Αβδεδοµ καὶ
  Ιια πυλωροὶ τῆς κιβωτοῦ τοῦ θεοῦ. <span style="color:#b00e23">(25)</span> Καὶ
  ἦν Δαυιδ καὶ οἱ πρεσβύτεροι Ισραηλ καὶ οἱ χιλίαρχοι οἱ πορευόµενοι τοῦ
  ἀναγαγεῖν τὴν κιβωτὸν τῆς διαθήκης κυρίου ἐξ οἴκου Αβδεδοµ ἐν εὐφροσύνῃ.
  <span style="color:#b00e23">(26)</span> καὶ ἐγένετο ἐν τῷ κατισχῦσαι τὸν θεὸν
  τοὺς Λευίτας αἴροντας τὴν κιβωτὸν τῆς διαθήκης κυρίου καὶ ἔθυσαν ἑπτὰ µόσχους
  καὶ ἑπτὰ κριούς. <span style="color:#b00e23">(27)</span> καὶ Δαυιδ
  περιεζωσµένος ἐν στολῇ βυσσίνῃ καὶ πάντες οἱ Λευῖται αἴροντες τὴν κιβωτὸν
  διαθήκης κυρίου καὶ οἱ ψαλτῳδοὶ καὶ Χωνενιας ὁ ἄρχων τῶν ᾠδῶν τῶν ᾀδόντων,
  καὶ ἐπὶ Δαυιδ στολὴ βυσσίνη. <span style="color:#b00e23">(28)</span> καὶ πᾶς
  Ισραηλ ἀνάγοντες τὴν κιβωτὸν διαθήκης κυρίου ἐν σηµασίᾳ καὶ ἐν φωνῇ σωφερ καὶ
  ἐν σάλπιγξιν καὶ ἐν κυµβάλοις, ἀναφωνοῦντες νάβλαις καὶ ἐν κινύραις.
  <span style="color:#b00e23">(29)</span> καὶ ἐγένετο κιβωτὸς διαθήκης κυρίου
  καὶ ἦλθεν ἕως πόλεως Δαυιδ, καὶ Μελχολ θυγάτηρ Σαουλ παρέκυψεν διὰ τῆς
  θυρίδος καὶ εἶδεν τὸν βασιλέα Δαυιδ ὀρχούµενον καὶ παίζοντα καὶ ἐξουδένωσεν
  αὐτὸν ἐν τῇ ψυχῇ αὐτῆς.</p>

  <h3 id="first_chronicles16">16</h3>

  <p><span style="color:#b00e23">(1)</span> Καὶ εἰσήνεγκαν τὴν κιβωτὸν τοῦ θεοῦ
  καὶ ἀπηρείσαντο αὐτὴν ἐν µέσῳ τῆς σκηνῆς, ἧς ἔπηξεν αὐτῇ Δαυιδ, καὶ
  προσήνεγκαν ὁλοκαυτώµατα καὶ σωτηρίου ἐναντίον τοῦ θεοῦ. <span style=
  "color:#b00e23">(2)</span> καὶ συνετέλεσεν Δαυιδ ἀναφέρων ὁλοκαυτώµατα καὶ
  σωτηρίου καὶ εὐλόγησεν τὸν λαὸν ἐν ὀνόµατι κυρίου. <span style=
  "color:#b00e23">(3)</span> καὶ διεµέρισεν παντὶ ἀνδρὶ Ισραηλ ἀπὸ ἀνδρὸς καὶ
  ἕως γυναικὸς τῷ ἀνδρὶ ἄρτον ἕνα ἀρτοκοπικὸν καὶ ἀµορίτην. <span style=
  "color:#b00e23">(4)</span> Καὶ ἔταξεν κατὰ πρόσωπον τῆς κιβωτοῦ διαθήκης
  κυρίου ἐκ τῶν Λευιτῶν λειτουργοῦντας ἀναφωνοῦντας καὶ ἐξοµολογεῖσθαι καὶ
  αἰνεῖν κύριον τὸν θεὸν Ισραηλ· <span style="color:#b00e23">(5)</span> Ασαφ ὁ
  ἡγούµενος, καὶ δευτερεύων αὐτῷ Ζαχαριας, Ιιηλ, Σεµιραµωθ, Ιιηλ, Ματταθιας,
  Ελιαβ καὶ Βαναιας καὶ Αβδεδοµ καὶ Ιιηλ ἐν ὀργάνοις, νάβλαις καὶ κινύραις, καὶ
  Ασαφ ἐν κυµβάλοις ἀναφωνῶν, <span style="color:#b00e23">(6)</span> καὶ
  Βαναιας καὶ Οζιηλ οἱ ἱερεῖς ἐν ταῖς σάλπιγξιν διὰ παντὸς ἐναντίον τῆς κιβωτοῦ
  τῆς διαθήκης τοῦ θεοῦ. <span style="color:#b00e23">(7)</span> Ἐν τῇ ἡµέρᾳ
  ἐκείνῃ τότε ἔταξεν Δαυιδ ἐν ἀρχῇ τοῦ αἰνεῖν τὸν κύριον ἐν χειρὶ Ασαφ καὶ τῶν
  ἀδελφῶν αὐτοῦ <span style="color:#b00e23">(8)</span> Ἐξοµολογεῖσθε τῷ κυρίῳ,
  ἐπικαλεῖσθε αὐτὸν ἐν ὀνόµατι αὐτοῦ, γνωρίσατε ἐν λαοῖς τὰ ἐπιτηδεύµατα αὐτοῦ·
  <span style="color:#b00e23">(9)</span> ᾄσατε αὐτῷ καὶ ὑµνήσατε αὐτῷ,
  διηγήσασθε πᾶσιν τὰ θαυµάσια αὐτοῦ, ἃ ἐποίησεν κύριος. <span style=
  "color:#b00e23">(10)</span> αἰνεῖτε ἐν ὀνόµατι ἁγίῳ αὐτοῦ, εὐφρανθήσεται
  καρδία ζητοῦσα τὴν εὐδοκίαν αὐτοῦ· <span style="color:#b00e23">(11)</span>
  ζητήσατε τὸν κύριον καὶ ἰσχύσατε, ζητήσατε τὸ πρόσωπον αὐτοῦ διὰ παντός.
  <span style="color:#b00e23">(12)</span> µνηµονεύετε τὰ θαυµάσια αὐτοῦ, ἃ
  ἐποίησεν, τέρατα καὶ κρίµατα τοῦ στόµατος αὐτοῦ, <span style=
  "color:#b00e23">(13)</span> σπέρµα Ισραηλ παῖδες αὐτοῦ, υἱοὶ Ιακωβ ἐκλεκτοὶ
  αὐτοῦ. <span style="color:#b00e23">(14)</span> αὐτὸς κύριος ὁ θεὸς ἡµῶν, ἐν
  πάσῃ τῇ γῇ τὰ κρίµατα αὐτοῦ. <span style="color:#b00e23">(15)</span>
  µνηµονεύων εἰς αἰῶνα διαθήκης αὐτοῦ, λόγον αὐτοῦ, ὃν ἐνετείλατο εἰς χιλίας
  γενεάς, <span style="color:#b00e23">(16)</span> ὃν διέθετο τῷ Αβρααµ, καὶ τὸν
  ὅρκον αὐτοῦ τῷ Ισαακ· <span style="color:#b00e23">(17)</span> ἔστησεν αὐτὸν
  τῷ Ιακωβ εἰς πρόσταγµα, τῷ Ισραηλ διαθήκην αἰώνιον <span style=
  "color:#b00e23">(18)</span> λέγων Σοὶ δώσω τὴν γῆν Χανααν σχοίνισµα
  κληρονοµίας ὑµῶν. <span style="color:#b00e23">(19)</span> ἐν τῷ γενέσθαι
  αὐτοὺς ὀλιγοστοὺς ἀριθµῷ ὡς ἐσµικρύνθησαν καὶ παρῴκησαν ἐν αὐτῇ. <span style=
  "color:#b00e23">(20)</span> καὶ ἐπορεύθησαν ἀπὸ ἔθνους εἰς ἔθνος καὶ ἀπὸ
  βασιλείας εἰς λαὸν ἕτερον· <span style="color:#b00e23">(21)</span> οὐκ ἀφῆκεν
  ἄνδρα τοῦ δυναστεῦσαι αὐτοὺς καὶ ἤλεγξεν περὶ αὐτῶν βασιλεῖς <span style=
  "color:#b00e23">(22)</span> Μὴ ἅψησθε τῶν χριστῶν µου καὶ ἐν τοῖς προφήταις
  µου µὴ πονηρεύεσθε. <span style="color:#b00e23">(23)</span> ᾄσατε τῷ κυρίῳ,
  πᾶσα ἡ γῆ, ἀναγγείλατε ἐξ ἡµέρας εἰς ἡµέραν σωτηρίαν αὐτοῦ. <span style=
  "color:#b00e23">(24)</span> <span style="color:#b00e23">(25)</span> ὅτι µέγας
  κύριος καὶ αἰνετὸς σφόδρα, φοβερός ἐστιν ἐπὶ πάντας τοὺς θεούς· <span style=
  "color:#b00e23">(26)</span> ὅτι πάντες οἱ θεοὶ τῶν ἐθνῶν εἴδωλα, καὶ ὁ θεὸς
  ἡµῶν οὐρανὸν ἐποίησεν· <span style="color:#b00e23">(27)</span> δόξα καὶ
  ἔπαινος κατὰ πρόσωπον αὐτοῦ, ἰσχὺς καὶ καύχηµα ἐν τόπῳ αὐτοῦ. <span style=
  "color:#b00e23">(28)</span> δότε τῷ κυρίῳ, πατριαὶ τῶν ἐθνῶν, δότε τῷ κυρίῳ
  δόξαν καὶ ἰσχύν· <span style="color:#b00e23">(29)</span> δότε τῷ κυρίῳ δόξαν
  ὀνόµατος αὐτοῦ, λάβετε δῶρα καὶ ἐνέγκατε κατὰ πρόσωπον αὐτοῦ καὶ προσκυνήσατε
  τῷ κυρίῳ ἐν αὐλαῖς ἁγίαις αὐτοῦ. <span style="color:#b00e23">(30)</span>
  φοβηθήτω ἀπὸ προσώπου αὐτοῦ πᾶσα ἡ γῆ, κατορθωθήτω ἡ γῆ καὶ µὴ σαλευθήτω·
  <span style="color:#b00e23">(31)</span> εὐφρανθήτω ὁ οὐρανός, καὶ ἀγαλλιάσθω
  ἡ γῆ, καὶ εἰπάτωσαν ἐν τοῖς ἔθνεσιν Κύριος βασιλεύων. <span style=
  "color:#b00e23">(32)</span> βοµβήσει ἡ θάλασσα σὺν τῷ πληρώµατι καὶ ξύλον
  ἀγροῦ καὶ πάντα τὰ ἐν αὐτῷ· <span style="color:#b00e23">(33)</span> τότε
  εὐφρανθήσεται τὰ ξύλα τοῦ δρυµοῦ ἀπὸ προσώπου κυρίου, ὅτι ἦλθεν κρῖναι τὴν
  γῆν. <span style="color:#b00e23">(34)</span> ἐξοµολογεῖσθε τῷ κυρίῳ, ὅτι
  ἀγαθόν, ὅτι εἰς τὸν αἰῶνα τὸ ἔλεος αὐτοῦ. <span style=
  "color:#b00e23">(35)</span> καὶ εἴπατε Σῶσον ἡµᾶς, ὁ θεὸς τῆς σωτηρίας ἡµῶν,
  καὶ ἐξελοῦ ἡµᾶς ἐκ τῶν ἐθνῶν τοῦ αἰνεῖν τὸ ὄνοµα τὸ ἅγιόν σου καὶ καυχᾶσθαι
  ἐν ταῖς αἰνέσεσίν σου. <span style="color:#b00e23">(36)</span> εὐλογηµένος
  κύριος ὁ θεὸς Ισραηλ ἀπὸ τοῦ αἰῶνος καὶ ἕως τοῦ αἰῶνος· καὶ ἐρεῖ πᾶς ὁ λαός
  Αµην. καὶ ᾔνεσαν τῷ κυρίῳ. <span style="color:#b00e23">(37)</span> Καὶ
  κατέλιπον ἐκεῖ ἔναντι τῆς κιβωτοῦ διαθήκης κυρίου τὸν Ασαφ καὶ τοὺς ἀδελφοὺς
  αὐτοῦ τοῦ λειτουργεῖν ἐναντίον τῆς κιβωτοῦ διὰ παντὸς τὸ τῆς ἡµέρας εἰς
  ἡµέραν· <span style="color:#b00e23">(38)</span> καὶ Αβδεδοµ καὶ οἱ ἀδελφοὶ
  αὐτοῦ, ἑξήκοντα καὶ ὀκτώ, καὶ Αβδεδοµ υἱὸς Ιδιθων καὶ Οσσα εἰς πυλωρούς.
  <span style="color:#b00e23">(39)</span> καὶ τὸν Σαδωκ τὸν ἱερέα καὶ τοὺς
  ἀδελφοὺς αὐτοῦ τοὺς ἱερεῖς ἐναντίον σκηνῆς κυρίου ἐν Βαµα τῇ ἐν Γαβαων
  <span style="color:#b00e23">(40)</span> τοῦ ἀναφέρειν ὁλοκαυτώµατα τῷ κυρίῳ
  ἐπὶ τοῦ θυσιαστηρίου τῶν ὁλοκαυτωµάτων διὰ παντὸς τὸ πρωὶ καὶ τὸ ἑσπέρας καὶ
  κατὰ πάντα τὰ γεγραµµένα ἐν νόµῳ κυρίου, ὅσα ἐνετείλατο ἐφ’ υἱοῖς Ισραηλ ἐν
  χειρὶ Μωυσῆ τοῦ θεράποντος τοῦ θεοῦ· <span style="color:#b00e23">(41)</span>
  καὶ µετ’ αὐτοῦ Αιµαν καὶ Ιδιθων καὶ οἱ λοιποὶ ἐκλεγέντες ἐπ’ ὀνόµατος τοῦ
  αἰνεῖν τὸν κύριον, ὅτι εἰς τὸν αἰῶνα τὸ ἔλεος αὐτοῦ, <span style=
  "color:#b00e23">(42)</span> καὶ µετ’ αὐτῶν σάλπιγγες καὶ κύµβαλα τοῦ
  ἀναφωνεῖν καὶ ὄργανα τῶν ᾠδῶν τοῦ θεοῦ, υἱοὶ Ιδιθων εἰς τὴν πύλην.
  <span style="color:#b00e23">(43)</span> Καὶ ἐπορεύθη ἅπας ὁ λαὸς ἕκαστος εἰς
  τὸν οἶκον αὐτοῦ, καὶ ἐπέστρεψεν Δαυιδ τοῦ εὐλογῆσαι τὸν οἶκον αὐτοῦ.</p>

  <h3 id="first_chronicles28">28</h3>

  <p><span style="color:#b00e23">(1)</span> Καὶ ἐξεκκλησίασεν Δαυιδ πάντας τοὺς
  ἄρχοντας Ισραηλ, ἄρχοντας τῶν κριτῶν καὶ τοὺς ἄρχοντας τῶν ἐφηµεριῶν τῶν περὶ
  τὸ σῶµα τοῦ βασιλέως καὶ ἄρχοντας τῶν χιλιάδων καὶ τῶν ἑκατοντάδων καὶ τοὺς
  γαζοφύλακας καὶ τοὺς ἐπὶ τῶν ὑπαρχόντων αὐτοῦ καὶ τοὺς δυνάστας καὶ τοὺς
  µαχητὰς τῆς στρατιᾶς, ἐν Ιερουσαληµ. <span style="color:#b00e23">(2)</span>
  καὶ ἔστη Δαυιδ ἐν µέσῳ τῆς ἐκκλησίας καὶ εἶπεν Ἀκούσατέ µου, ἀδελφοὶ καὶ λαός
  µου. ἐµοὶ ἐγένετο ἐπὶ καρδίαν οἰκοδοµῆσαι οἶκον ἀναπαύσεως τῆς κιβωτοῦ
  διαθήκης κυρίου καὶ στάσιν ποδῶν κυρίου ἡµῶν, καὶ ἡτοίµασα τὰ εἰς τὴν
  κατασκήνωσιν ἐπιτήδεια· <span style="color:#b00e23">(3)</span> καὶ ὁ θεὸς
  εἶπεν Οὐκ οἰκοδοµήσεις ἐµοὶ οἶκον τοῦ ἐπονοµάσαι τὸ ὄνοµά µου ἐπ’ αὐτῷ, ὅτι
  ἄνθρωπος πολεµιστὴς εἶ σὺ καὶ αἵµατα ἐξέχεας. <span style=
  "color:#b00e23">(4)</span> καὶ ἐξελέξατο κύριος ὁ θεὸς Ισραηλ ἐν ἐµοὶ ἀπὸ
  παντὸς οἴκου πατρός µου εἶναι βασιλέα ἐπὶ Ισραηλ εἰς τὸν αἰῶνα· καὶ ἐν Ιουδα
  ᾑρέτικεν τὸ βασίλειον καὶ ἐξ οἴκου Ιουδα τὸν οἶκον τοῦ πατρός µου, καὶ ἐν
  τοῖς υἱοῖς τοῦ πατρός µου ἐν ἐµοὶ ἠθέλησεν τοῦ γενέσθαι µε βασιλέα ἐπὶ τῷ
  παντὶ Ισραηλ. <span style="color:#b00e23">(5)</span> καὶ ἀπὸ πάντων τῶν υἱῶν
  µου (ὅτι πολλοὺς υἱοὺς ἔδωκέν µοι κύριος) ἐξελέξατο ἐν Σαλωµων τῷ υἱῷ µου
  καθίσαι αὐτὸν ἐπὶ θρόνου βασιλείας κυρίου ἐπὶ τὸν Ισραηλ· <span style=
  "color:#b00e23">(6)</span> καὶ εἶπέν µοι ὁ θεός Σαλωµων ὁ υἱός σου
  οἰκοδοµήσει τὸν οἶκόν µου καὶ τὴν αὐλήν µου, ὅτι ᾑρέτικα ἐν αὐτῷ εἶναί µου
  υἱόν, κἀγὼ ἔσοµαι αὐτῷ εἰς πατέρα <span style="color:#b00e23">(7)</span> καὶ
  κατορθώσω τὴν βασιλείαν αὐτοῦ ἕως αἰῶνος, ἐὰν ἰσχύσῃ τοῦ φυλάξασθαι τὰς
  ἐντολάς µου καὶ τὰ κρίµατά µου ὡς ἡ ἡµέρα αὕτη. <span style=
  "color:#b00e23">(8)</span> καὶ νῦν κατὰ πρόσωπον πάσης ἐκκλησίας κυρίου καὶ
  ἐν ὠσὶν θεοῦ ἡµῶν φυλάξασθε καὶ ζητήσατε πάσας τὰς ἐντολὰς κυρίου τοῦ θεοῦ
  ἡµῶν, ἵνα κληρονοµήσητε τὴν γῆν τὴν ἀγαθὴν καὶ κατακληρονοµήσητε τοῖς υἱοῖς
  ὑµῶν µεθ’ ὑµᾶς ἕως αἰῶνος. <span style="color:#b00e23">(9)</span> καὶ νῦν,
  Σαλωµων υἱέ µου, γνῶθι τὸν θεὸν τῶν πατέρων σου καὶ δούλευε αὐτῷ ἐν καρδίᾳ
  τελείᾳ καὶ ψυχῇ θελούσῃ, ὅτι πάσας καρδίας ἐτάζει κύριος καὶ πᾶν ἐνθύµηµα
  γιγνώσκει· ἐὰν ζητήσῃς αὐτόν, εὑρεθήσεταί σοι, καὶ ἐὰν καταλείψῃς αὐτόν,
  καταλείψει σε εἰς τέλος. <span style="color:#b00e23">(10)</span> ἰδὲ τοίνυν
  ὅτι κύριος ᾑρέτικέν σε οἰκοδοµῆσαι αὐτῷ οἶκον εἰς ἁγίασµα· ἴσχυε καὶ ποίει.—
  <span style="color:#b00e23">(11)</span> καὶ ἔδωκεν Δαυιδ Σαλωµων τῷ υἱῷ αὐτοῦ
  τὸ παράδειγµα τοῦ ναοῦ καὶ τῶν οἴκων αὐτοῦ καὶ τῶν ζακχω αὐτοῦ καὶ τῶν
  ὑπερῴων καὶ τῶν ἀποθηκῶν τῶν ἐσωτέρων καὶ τοῦ οἴκου τοῦ ἐξιλασµοῦ
  <span style="color:#b00e23">(12)</span> καὶ τὸ παράδειγµα, ὃ εἶχεν ἐν
  πνεύµατι αὐτοῦ, τῶν αὐλῶν οἴκου κυρίου καὶ πάντων τῶν παστοφορίων τῶν κύκλῳ
  τῶν εἰς τὰς ἀποθήκας οἴκου κυρίου καὶ τῶν ἀποθηκῶν τῶν ἁγίων <span style=
  "color:#b00e23">(13)</span> καὶ τῶν καταλυµάτων τῶν ἐφηµεριῶν τῶν ἱερέων καὶ
  τῶν Λευιτῶν εἰς πᾶσαν ἐργασίαν λειτουργίας οἴκου κυρίου καὶ τῶν ἀποθηκῶν τῶν
  λειτουργησίµων σκευῶν τῆς λατρείας οἴκου κυρίου. <span style=
  "color:#b00e23">(14)</span> καὶ τὸν σταθµὸν τῆς ὁλκῆς αὐτῶν, τῶν τε χρυσῶν
  καὶ ἀργυρῶν, <span style="color:#b00e23">(15)</span> λυχνιῶν τὴν ὁλκὴν ἔδωκεν
  αὐτῷ καὶ τῶν λύχνων· <span style="color:#b00e23">(16)</span> ἔδωκεν αὐτῷ
  ὁµοίως τὸν σταθµὸν τῶν τραπεζῶν τῆς προθέσεως, ἑκάστης τραπέζης χρυσῆς καὶ
  ὡσαύτως τῶν ἀργυρῶν, <span style="color:#b00e23">(17)</span> καὶ τῶν κρεαγρῶν
  καὶ σπονδείων καὶ τῶν φιαλῶν τῶν χρυσῶν καὶ τὸν σταθµὸν τῶν χρυσῶν καὶ τῶν
  ἀργυρῶν, κεφφουρε ἑκάστου σταθµοῦ. <span style="color:#b00e23">(18)</span>
  καὶ τὸν τοῦ θυσιαστηρίου τῶν θυµιαµάτων ἐκ χρυσίου δοκίµου σταθµὸν ὑπέδειξεν
  αὐτῷ καὶ τὸ παράδειγµα τοῦ ἅρµατος τῶν χερουβιν τῶν διαπεπετασµένων ταῖς
  πτέρυξιν καὶ σκιαζόντων ἐπὶ τῆς κιβωτοῦ διαθήκης κυρίου. <span style=
  "color:#b00e23">(19)</span> πάντα ἐν γραφῇ χειρὸς κυρίου ἔδωκεν Δαυιδ Σαλωµων
  κατὰ τὴν περιγενηθεῖσαν αὐτῷ σύνεσιν τῆς κατεργασίας τοῦ παραδείγµατος. —
  <span style="color:#b00e23">(20)</span> καὶ εἶπεν Δαυιδ Σαλωµων τῷ υἱῷ αὐτοῦ
  Ἴσχυε καὶ ἀνδρίζου καὶ ποίει, µὴ φοβοῦ µηδὲ πτοηθῇς, ὅτι κύριος ὁ θεός µου
  µετὰ σοῦ, οὐκ ἀνήσει σε καὶ οὐ µή σε ἐγκαταλίπῃ ἕως τοῦ συντελέσαι σε πᾶσαν
  ἐργασίαν λειτουργίας οἴκου κυρίου. <span style="color:#b00e23">(21)</span>
  καὶ ἰδοὺ αἱ ἐφηµερίαι τῶν ἱερέων καὶ τῶν Λευιτῶν εἰς πᾶσαν λειτουργίαν οἴκου
  τοῦ θεοῦ καὶ µετὰ σοῦ ἐν πάσῃ πραγµατείᾳ καὶ πᾶς πρόθυµος ἐν σοφίᾳ κατὰ πᾶσαν
  τέχνην καὶ οἱ ἄρχοντες καὶ πᾶς ὁ λαὸς εἰς πάντας τοὺς λόγους σου.</p>

  <h3 id="first_chronicles29">29</h3>

  <p><span style="color:#b00e23">(1)</span> Καὶ εἶπεν Δαυιδ ὁ βασιλεὺς πάσῃ τῇ
  ἐκκλησίᾳ Σαλωµων ὁ υἱός µου, εἷς ὃν ᾑρέτικεν ἐν αὐτῷ κύριος, νέος καὶ ἁπαλός,
  καὶ τὸ ἔργον µέγα, ὅτι οὐκ ἀνθρώπῳ ἡ οἰκοδοµή, ἀλλ’ ἢ κυρίῳ θεῷ. <span style=
  "color:#b00e23">(2)</span> κατὰ πᾶσαν τὴν δύναµιν ἡτοίµακα εἰς οἶκον θεοῦ µου
  χρυσίον, ἀργύριον, χαλκόν, σίδηρον, ξύλα, λίθους σοοµ καὶ πληρώσεως καὶ
  λίθους πολυτελεῖς καὶ ποικίλους καὶ πάντα λίθον τίµιον καὶ πάριον πολύν.
  <span style="color:#b00e23">(3)</span> καὶ ἔτι ἐν τῷ εὐδοκῆσαί µε ἐν οἴκῳ
  θεοῦ µου ἔστιν µοι ὃ περιπεποίηµαι χρυσίον καὶ ἀργύριον, καὶ ἰδοὺ δέδωκα εἰς
  οἶκον θεοῦ µου εἰς ὕψος ἐκτὸς ὧν ἡτοίµακα εἰς τὸν οἶκον τῶν ἁγίων,
  <span style="color:#b00e23">(4)</span> τρισχίλια τάλαντα χρυσίου τοῦ ἐκ
  Σουφιρ καὶ ἑπτακισχίλια τάλαντα ἀργυρίου δοκίµου ἐξαλειφθῆναι ἐν αὐτοῖς τοὺς
  τοίχους τοῦ ἱεροῦ <span style="color:#b00e23">(5)</span> διὰ χειρὸς τεχνιτῶν.
  καὶ τίς ὁ προθυµούµενος πληρῶσαι τὰς χεῖρας αὐτοῦ σήµερον κυρίῳ; <span style=
  "color:#b00e23">(6)</span> καὶ προεθυµήθησαν ἄρχοντες τῶν πατριῶν καὶ οἱ
  ἄρχοντες τῶν υἱῶν Ισραηλ καὶ οἱ χιλίαρχοι καὶ οἱ ἑκατόνταρχοι καὶ οἱ
  προστάται τῶν ἔργων καὶ οἱ οἰκονόµοι τοῦ βασιλέως <span style=
  "color:#b00e23">(7)</span> καὶ ἔδωκαν εἰς τὰ ἔργα οἴκου κυρίου χρυσίου
  τάλαντα πεντακισχίλια καὶ χρυσοῦς µυρίους καὶ ἀργυρίου ταλάντων δέκα χιλιάδας
  καὶ χαλκοῦ τάλαντα µύρια ὀκτακισχίλια καὶ σιδήρου ταλάντων χιλιάδας ἑκατόν.
  <span style="color:#b00e23">(8)</span> καὶ οἷς εὑρέθη παρ’ αὐτοῖς λίθος,
  ἔδωκαν εἰς τὰς ἀποθήκας οἴκου κυρίου διὰ χειρὸς Ιιηλ τοῦ Γηρσωνι.
  <span style="color:#b00e23">(9)</span> καὶ εὐφράνθη ὁ λαὸς ὑπὲρ τοῦ
  προθυµηθῆναι, ὅτι ἐν καρδίᾳ πλήρει προεθυµήθησαν τῷ κυρίῳ, καὶ Δαυιδ ὁ
  βασιλεὺς εὐφράνθη µεγάλως. <span style="color:#b00e23">(10)</span> καὶ
  εὐλόγησεν ὁ βασιλεὺς Δαυιδ τὸν κύριον ἐνώπιον τῆς ἐκκλησίας λέγων Εὐλογητὸς
  εἶ, κύριε ὁ θεὸς Ισραηλ, ὁ πατὴρ ἡµῶν ἀπὸ τοῦ αἰῶνος καὶ ἕως τοῦ αἰῶνος.
  <span style="color:#b00e23">(11)</span> σοί, κύριε, ἡ µεγαλωσύνη καὶ ἡ
  δύναµις καὶ τὸ καύχηµα καὶ ἡ νίκη καὶ ἡ ἰσχύς, ὅτι σὺ πάντων τῶν ἐν τῷ οὐρανῷ
  καὶ ἐπὶ τῆς γῆς δεσπόζεις, ἀπὸ προσώπου σου ταράσσεται πᾶς βασιλεὺς καὶ
  ἔθνος. <span style="color:#b00e23">(12)</span> παρὰ σοῦ ὁ πλοῦτος καὶ ἡ δόξα,
  σὺ πάντων ἄρχεις, κύριε ὁ ἄρχων πάσης ἀρχῆς, καὶ ἐν χειρί σου ἰσχὺς καὶ
  δυναστεία, καὶ ἐν χειρί σου, παντοκράτωρ, µεγαλῦναι καὶ κατισχῦσαι τὰ πάντα.
  <span style="color:#b00e23">(13)</span> καὶ νῦν, κύριε, ἐξοµολογούµεθά σοι
  καὶ αἰνοῦµεν τὸ ὄνοµα τῆς καυχήσεώς σου. <span style=
  "color:#b00e23">(14)</span> καὶ τίς εἰµι ἐγὼ καὶ τίς ὁ λαός µου, ὅτι
  ἰσχύσαµεν προθυµηθῆναί σοι κατὰ ταῦτα; ὅτι σὰ τὰ πάντα, καὶ ἐκ τῶν σῶν
  δεδώκαµέν σοι. <span style="color:#b00e23">(15)</span> ὅτι πάροικοί ἐσµεν
  ἐναντίον σου καὶ παροικοῦντες ὡς πάντες οἱ πατέρες ἡµῶν· ὡς σκιὰ αἱ ἡµέραι
  ἡµῶν ἐπὶ γῆς, καὶ οὐκ ἔστιν ὑποµονή. <span style="color:#b00e23">(16)</span>
  κύριε ὁ θεὸς ἡµῶν, πᾶν τὸ πλῆθος τοῦτο, ὃ ἡτοίµακα οἰκοδοµηθῆναι οἶκον τῷ
  ὀνόµατι τῷ ἁγίῳ σου, ἐκ χειρός σού ἐστιν, καὶ σοὶ τὰ πάντα. <span style=
  "color:#b00e23">(17)</span> καὶ ἔγνων, κύριε, ὅτι σὺ εἶ ὁ ἐτάζων καρδίας καὶ
  δικαιοσύνην ἀγαπᾷς· ἐν ἁπλότητι καρδίας προεθυµήθην πάντα ταῦτα, καὶ νῦν τὸν
  λαόν σου τὸν εὑρεθέντα ὧδε εἶδον ἐν εὐφροσύνῃ προθυµηθέντα σοι. <span style=
  "color:#b00e23">(18)</span> κύριε ὁ θεὸς Αβρααµ καὶ Ισαακ καὶ Ισραηλ τῶν
  πατέρων ἡµῶν, φύλαξον ταῦτα ἐν διανοίᾳ καρδίας λαοῦ σου εἰς τὸν αἰῶνα καὶ
  κατεύθυνον τὰς καρδίας αὐτῶν πρὸς σέ. <span style="color:#b00e23">(19)</span>
  καὶ Σαλωµων τῷ υἱῷ µου δὸς καρδίαν ἀγαθὴν ποιεῖν τὰς ἐντολάς σου καὶ τὰ
  µαρτύριά σου καὶ τὰ προστάγµατά σου καὶ τοῦ ἐπὶ τέλος ἀγαγεῖν τὴν κατασκευὴν
  τοῦ οἴκου σου. <span style="color:#b00e23">(20)</span> καὶ εἶπεν Δαυιδ πάσῃ
  τῇ ἐκκλησίᾳ Εὐλογήσατε κύριον τὸν θεὸν ὑµῶν· καὶ εὐλόγησεν πᾶσα ἡ ἐκκλησία
  κύριον τὸν θεὸν τῶν πατέρων αὐτῶν καὶ κάµψαντες τὰ γόνατα προσεκύνησαν τῷ
  κυρίῳ καὶ τῷ βασιλεῖ. <span style="color:#b00e23">(21)</span> καὶ ἔθυσεν
  Δαυιδ τῷ κυρίῳ θυσίας καὶ ἀνήνεγκεν ὁλοκαυτώµατα τῷ θεῷ τῇ ἐπαύριον τῆς
  πρώτης ἡµέρας, µόσχους χιλίους, κριοὺς χιλίους, ἄρνας χιλίους καὶ τὰς σπονδὰς
  αὐτῶν καὶ θυσίας εἰς πλῆθος παντὶ τῷ Ισραηλ. <span style=
  "color:#b00e23">(22)</span> καὶ ἔφαγον καὶ ἔπιον ἐναντίον κυρίου ἐν ἐκείνῃ τῇ
  ἡµέρᾳ µετὰ χαρᾶς καὶ ἐβασίλευσαν ἐκ δευτέρου τὸν Σαλωµων υἱὸν Δαυιδ καὶ
  ἔχρισαν αὐτὸν τῷ κυρίῳ εἰς βασιλέα καὶ Σαδωκ εἰς ἱερωσύνην. <span style=
  "color:#b00e23">(23)</span> καὶ ἐκάθισεν Σαλωµων ἐπὶ θρόνου Δαυιδ τοῦ πατρὸς
  αὐτοῦ καὶ εὐδοκήθη, καὶ ἐπήκουσαν αὐτοῦ πᾶς Ισραηλ· <span style=
  "color:#b00e23">(24)</span> οἱ ἄρχοντες καὶ οἱ δυνάσται καὶ πάντες υἱοὶ τοῦ
  βασιλέως Δαυιδ πατρὸς αὐτοῦ ὑπετάγησαν αὐτῷ. <span style=
  "color:#b00e23">(25)</span> καὶ ἐµεγάλυνεν κύριος τὸν Σαλωµων ἐπάνωθεν
  ἐναντίον παντὸς Ισραηλ καὶ ἔδωκεν αὐτῷ δόξαν βασιλέως, ὃ οὐκ ἐγένετο ἐπὶ
  παντὸς βασιλέως ἔµπροσθεν αὐτοῦ. <span style="color:#b00e23">(26)</span> Καὶ
  Δαυιδ υἱὸς Ιεσσαι ἐβασίλευσεν ἐπὶ Ισραηλ <span style=
  "color:#b00e23">(27)</span> ἔτη τεσσαράκοντα, ἐν Χεβρων ἔτη ἑπτὰ καὶ ἐν
  Ιερουσαληµ ἔτη τριάκοντα τρία. <span style="color:#b00e23">(28)</span> καὶ
  ἐτελεύτησεν ἐν γήρει καλῷ πλήρης ἡµερῶν πλούτῳ καὶ δόξῃ, καὶ ἐβασίλευσεν
  Σαλωµων υἱὸς αὐτοῦ ἀντ’ αὐτοῦ. <span style="color:#b00e23">(29)</span> οἱ δὲ
  λοιποὶ λόγοι τοῦ βασιλέως Δαυιδ οἱ πρότεροι καὶ οἱ ὕστεροι γεγραµµένοι εἰσὶν
  ἐν λόγοις Σαµουηλ τοῦ βλέποντος καὶ ἐπὶ λόγων Ναθαν τοῦ προφήτου καὶ ἐπὶ
  λόγων Γαδ τοῦ βλέποντος <span style="color:#b00e23">(30)</span> περὶ πάσης
  τῆς βασιλείας αὐτοῦ καὶ τῆς δυναστείας αὐτοῦ καὶ οἱ καιροί, οἳ ἐγένοντο ἐπ’
  αὐτῷ καὶ ἐπὶ τὸν Ισραηλ καὶ ἐπὶ πάσας βασιλείας τῆς γῆς.</p>
</body>
</html>
