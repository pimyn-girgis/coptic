<!DOCTYPE html>
<html>
<head>
  <title>Second Samuel</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="second_samuel">Second Samuel</h2>
  <a href="#second_samuel1">1</a> <a href="#second_samuel2">2</a> <a href=
  "#second_samuel3">3</a> <a href="#second_samuel4">4</a> <a href=
  "#second_samuel5">5</a> <a href="#second_samuel6">6</a> <a href=
  "#second_samuel7">7</a> <a href="#second_samuel8">8</a> <a href=
  "#second_samuel9">9</a> <a href="#second_samuel10">10</a> <a href=
  "#second_samuel11">11</a> <a href="#second_samuel12">12</a> <a href=
  "#second_samuel13">13</a> <a href="#second_samuel14">14</a> <a href=
  "#second_samuel15">15</a> <a href="#second_samuel16">16</a> <a href=
  "#second_samuel17">17</a> <a href="#second_samuel18">18</a> <a href=
  "#second_samuel19">19</a> <a href="#second_samuel20">20</a> <a href=
  "#second_samuel21">21</a> <a href="#second_samuel22">22</a> <a href=
  "#second_samuel23">23</a> <a href="#second_samuel24">24</a>
  <h3 id="second_samuel1">1</h3>

  <p><span style="color:#b00e23">(1)</span> Καὶ ἐγένετο µετὰ τὸ ἀποθανεῖν Σαουλ
  καὶ Δαυιδ ἀνέστρεψεν τύπτων τὸν Αµαληκ, καὶ ἐκάθισεν Δαυιδ ἐν Σεκελακ ἡµέρας
  δύο. <span style="color:#b00e23">(2)</span> καὶ ἐγενήθη τῇ ἡµέρᾳ τῇ τρίτῃ καὶ
  ἰδοὺ ἀνὴρ ἦλθεν ἐκ τῆς παρεµβολῆς ἐκ τοῦ λαοῦ Σαουλ, καὶ τὰ ἱµάτια αὐτοῦ
  διερρωγότα, καὶ γῆ ἐπὶ τῆς κεφαλῆς αὐτοῦ, καὶ ἐγένετο ἐν τῷ εἰσελθεῖν αὐτὸν
  πρὸς Δαυιδ καὶ ἔπεσεν ἐπὶ τὴν γῆν καὶ προσεκύνησεν αὐτῷ. <span style=
  "color:#b00e23">(3)</span> καὶ εἶπεν αὐτῷ Δαυιδ Πόθεν σὺ παραγίνῃ; καὶ εἶπεν
  πρὸς αὐτόν Ἐκ τῆς παρεµβολῆς Ισραηλ ἐγὼ διασέσῳσµαι. <span style=
  "color:#b00e23">(4)</span> καὶ εἶπεν αὐτῷ Δαυιδ Τίς ὁ λόγος οὗτος; ἀπάγγειλόν
  µοι. καὶ εἶπεν ὅτι Ἔφυγεν ὁ λαὸς ἐκ τοῦ πολέµου, καὶ πεπτώκασι πολλοὶ ἐκ τοῦ
  λαοῦ καὶ ἀπέθανον· καὶ ἀπέθανεν καὶ Σαουλ, καὶ Ιωναθαν ὁ υἱὸς αὐτοῦ ἀπέθανεν.
  <span style="color:#b00e23">(5)</span> καὶ εἶπεν Δαυιδ τῷ παιδαρίῳ τῷ
  ἀπαγγέλλοντι αὐτῷ Πῶς οἶδας ὅτι τέθνηκεν Σαουλ καὶ Ιωναθαν ὁ υἱὸς αὐτοῦ;
  <span style="color:#b00e23">(6)</span> καὶ εἶπεν τὸ παιδάριον τὸ ἀπαγγέλλον
  αὐτῷ Περιπτώµατι περιέπεσον ἐν τῷ ὄρει τῷ Γελβουε, καὶ ἰδοὺ Σαουλ ἐπεστήρικτο
  ἐπὶ τὸ δόρυ αὐτοῦ, καὶ ἰδοὺ τὰ ἅρµατα καὶ οἱ ἱππάρχαι συνῆψαν αὐτῷ.
  <span style="color:#b00e23">(7)</span> καὶ ἐπέβλεψεν ἐπὶ τὰ ὀπίσω αὐτοῦ καὶ
  εἶδέν µε καὶ ἐκάλεσέν µε, καὶ εἶπα Ἰδοὺ ἐγώ. <span style=
  "color:#b00e23">(8)</span> καὶ εἶπέν µοι Τίς εἶ σύ; καὶ εἶπα Αµαληκίτης ἐγώ
  εἰµι. <span style="color:#b00e23">(9)</span> καὶ εἶπεν πρός µε Στῆθι δὴ ἐπάνω
  µου καὶ θανάτωσόν µε, ὅτι κατέσχεν µε σκότος δεινόν, ὅτι πᾶσα ἡ ψυχή µου ἐν
  ἐµοί. <span style="color:#b00e23">(10)</span> καὶ ἐπέστην ἐπ’ αὐτὸν καὶ
  ἐθανάτωσα αὐτόν, ὅτι ᾔδειν ὅτι οὐ ζήσεται µετὰ τὸ πεσεῖν αὐτόν· καὶ ἔλαβον τὸ
  βασίλειον τὸ ἐπὶ τὴν κεφαλὴν αὐτοῦ καὶ τὸν χλιδῶνα τὸν ἐπὶ τοῦ βραχίονος
  αὐτοῦ καὶ ἐνήνοχα αὐτὰ τῷ κυρίῳ µου ὧδε. <span style=
  "color:#b00e23">(11)</span> καὶ ἐκράτησεν Δαυιδ τῶν ἱµατίων αὐτοῦ καὶ
  διέρρηξεν αὐτά, καὶ πάντες οἱ ἄνδρες οἱ µετ’ αὐτοῦ διέρρηξαν τὰ ἱµάτια αὐτῶν.
  <span style="color:#b00e23">(12)</span> καὶ ἐκόψαντο καὶ ἔκλαυσαν καὶ
  ἐνήστευσαν ἕως δείλης ἐπὶ Σαουλ καὶ ἐπὶ Ιωναθαν τὸν υἱὸν αὐτοῦ καὶ ἐπὶ τὸν
  λαὸν Ιουδα καὶ ἐπὶ τὸν οἶκον Ισραηλ, ὅτι ἐπλήγησαν ἐν ῥοµφαίᾳ. <span style=
  "color:#b00e23">(13)</span> καὶ εἶπεν Δαυιδ τῷ παιδαρίῳ τῷ ἀπαγγέλλοντι αὐτῷ
  Πόθεν εἶ σύ; καὶ εἶπεν Υἱὸς ἀνδρὸς παροίκου Αµαληκίτου ἐγώ εἰµι. <span style=
  "color:#b00e23">(14)</span> καὶ εἶπεν αὐτῷ Δαυιδ Πῶς οὐκ ἐφοβήθης ἐπενεγκεῖν
  χεῖρά σου διαφθεῖραι τὸν χριστὸν κυρίου; <span style=
  "color:#b00e23">(15)</span> καὶ ἐκάλεσεν Δαυιδ ἓν τῶν παιδαρίων αὐτοῦ καὶ
  εἶπεν Προσελθὼν ἀπάντησον αὐτῷ· καὶ ἐπάταξεν αὐτόν, καὶ ἀπέθανεν.
  <span style="color:#b00e23">(16)</span> καὶ εἶπεν Δαυιδ πρὸς αὐτόν Τὸ αἷµά
  σου ἐπὶ τὴν κεφαλήν σου, ὅτι τὸ στόµα σου ἀπεκρίθη κατὰ σοῦ λέγων ὅτι Ἐγὼ
  ἐθανάτωσα τὸν χριστὸν κυρίου. <span style="color:#b00e23">(17)</span> Καὶ
  ἐθρήνησεν Δαυιδ τὸν θρῆνον τοῦτον ἐπὶ Σαουλ καὶ ἐπὶ Ιωναθαν τὸν υἱὸν αὐτοῦ
  <span style="color:#b00e23">(18)</span> καὶ εἶπεν τοῦ διδάξαι τοὺς υἱοὺς
  Ιουδα — ἰδοὺ γέγραπται ἐπὶ βιβλίου τοῦ εὐθοῦς — <span style=
  "color:#b00e23">(19)</span> Στήλωσον, Ισραηλ, ὑπὲρ τῶν τεθνηκότων ἐπὶ τὰ ὕψη
  σου τραυµατιῶν· πῶς ἔπεσαν δυνατοί. <span style="color:#b00e23">(20)</span>
  µὴ ἀναγγείλητε ἐν Γεθ καὶ µὴ εὐαγγελίσησθε ἐν ταῖς ἐξόδοις Ἀσκαλῶνος, µήποτε
  εὐφρανθῶσιν θυγατέρες ἀλλοφύλων, µήποτε ἀγαλλιάσωνται θυγατέρες τῶν
  ἀπεριτµήτων. <span style="color:#b00e23">(21)</span> ὄρη τὰ ἐν Γελβουε, µὴ
  καταβῇ δρόσος καὶ µὴ ὑετὸς ἐφ’ ὑµᾶς καὶ ἀγροὶ ἀπαρχῶν, ὅτι ἐκεῖ προσωχθίσθη
  θυρεὸς δυνατῶν, θυρεὸς Σαουλ οὐκ ἐχρίσθη ἐν ἐλαίῳ. <span style=
  "color:#b00e23">(22)</span> ἀφ’ αἵµατος τραυµατιῶν, ἀπὸ στέατος δυνατῶν τόξον
  Ιωναθαν οὐκ ἀπεστράφη κενὸν εἰς τὰ ὀπίσω, καὶ ῥοµφαία Σαουλ οὐκ ἀνέκαµψεν
  κενή. <span style="color:#b00e23">(23)</span> Σαουλ καὶ Ιωναθαν, οἱ
  ἠγαπηµένοι καὶ ὡραῖοι, οὐ διακεχωρισµένοι, εὐπρεπεῖς ἐν τῇ ζωῇ αὐτῶν καὶ ἐν
  τῷ θανάτῳ αὐτῶν οὐ διεχωρίσθησαν, ὑπὲρ ἀετοὺς κοῦφοι καὶ ὑπὲρ λέοντας
  ἐκραταιώθησαν. <span style="color:#b00e23">(24)</span> θυγατέρες Ισραηλ, ἐπὶ
  Σαουλ κλαύσατε τὸν ἐνδιδύσκοντα ὑµᾶς κόκκινα µετὰ κόσµου ὑµῶν, τὸν ἀναφέροντα
  κόσµον χρυσοῦν ἐπὶ τὰ ἐνδύµατα ὑµῶν. <span style="color:#b00e23">(25)</span>
  πῶς ἔπεσαν δυνατοὶ ἐν µέσῳ τοῦ πολέµου· Ιωναθαν ἐπὶ τὰ ὕψη σου τραυµατίας.
  <span style="color:#b00e23">(26)</span> ἀλγῶ ἐπὶ σοί, ἄδελφέ µου Ιωναθαν·
  ὡραιώθης µοι σφόδρα, ἐθαυµαστώθη ἡ ἀγάπησίς σου ἐµοὶ ὑπὲρ ἀγάπησιν γυναικῶν.
  <span style="color:#b00e23">(27)</span> πῶς ἔπεσαν δυνατοὶ καὶ ἀπώλοντο σκεύη
  πολεµικά.</p>

  <h3 id="second_samuel2">2</h3>

  <p><span style="color:#b00e23">(1)</span> Καὶ ἐγένετο µετὰ ταῦτα καὶ
  ἐπηρώτησεν Δαυιδ ἐν κυρίῳ λέγων Εἰ ἀναβῶ εἰς µίαν τῶν πόλεων Ιουδα; καὶ εἶπεν
  κύριος πρὸς αὐτόν Ἀνάβηθι. καὶ εἶπεν Δαυιδ Ποῦ ἀναβῶ; καὶ εἶπεν Εἰς Χεβρων.
  <span style="color:#b00e23">(2)</span> καὶ ἀνέβη ἐκεῖ Δαυιδ εἰς Χεβρων καὶ
  ἀµφότεραι αἱ γυναῖκες αὐτοῦ, Αχινοοµ ἡ Ιεζραηλῖτις καὶ Αβιγαια ἡ γυνὴ Ναβαλ
  τοῦ Καρµηλίου, <span style="color:#b00e23">(3)</span> καὶ οἱ ἄνδρες οἱ µετ’
  αὐτοῦ, ἕκαστος καὶ ὁ οἶκος αὐτοῦ, καὶ κατῴκουν ἐν ταῖς πόλεσιν Χεβρων.
  <span style="color:#b00e23">(4)</span> καὶ ἔρχονται ἄνδρες τῆς Ιουδαίας καὶ
  χρίουσιν τὸν Δαυιδ ἐκεῖ τοῦ βασιλεύειν ἐπὶ τὸν οἶκον Ιουδα. Καὶ ἀπήγγειλαν τῷ
  Δαυιδ λέγοντες ὅτι Οἱ ἄνδρες Ιαβις τῆς Γαλααδίτιδος ἔθαψαν τὸν Σαουλ.
  <span style="color:#b00e23">(5)</span> καὶ ἀπέστειλεν Δαυιδ ἀγγέλους πρὸς
  τοὺς ἡγουµένους Ιαβις τῆς Γαλααδίτιδος καὶ εἶπεν πρὸς αὐτούς Εὐλογηµένοι
  ὑµεῖς τῷ κυρίῳ, ὅτι πεποιήκατε τὸ ἔλεος τοῦτο ἐπὶ τὸν κύριον ὑµῶν ἐπὶ Σαουλ
  τὸν χριστὸν κυρίου καὶ ἐθάψατε αὐτὸν καὶ Ιωναθαν τὸν υἱὸν αὐτοῦ· <span style=
  "color:#b00e23">(6)</span> καὶ νῦν ποιήσαι κύριος µεθ’ ὑµῶν ἔλεος καὶ
  ἀλήθειαν, καί γε ἐγὼ ποιήσω µεθ’ ὑµῶν τὰ ἀγαθὰ ταῦτα, ὅτι ἐποιήσατε τὸ ῥῆµα
  τοῦτο· <span style="color:#b00e23">(7)</span> καὶ νῦν κραταιούσθωσαν αἱ
  χεῖρες ὑµῶν καὶ γίνεσθε εἰς υἱοὺς δυνατούς, ὅτι τέθνηκεν ὁ κύριος ὑµῶν Σαουλ,
  καί γε ἐµὲ κέχρικεν ὁ οἶκος Ιουδα ἐφ’ ἑαυτοὺς εἰς βασιλέα. <span style=
  "color:#b00e23">(8)</span> Καὶ Αβεννηρ υἱὸς Νηρ ἀρχιστράτηγος τοῦ Σαουλ
  ἔλαβεν τὸν Ιεβοσθε υἱὸν Σαουλ καὶ ἀνεβίβασεν αὐτὸν ἐκ τῆς παρεµβολῆς εἰς
  Μαναεµ <span style="color:#b00e23">(9)</span> καὶ ἐβασίλευσεν αὐτὸν ἐπὶ τὴν
  Γαλααδῖτιν καὶ ἐπὶ τὸν Θασιρι καὶ ἐπὶ τὸν Ιεζραελ καὶ ἐπὶ τὸν Εφραιµ καὶ ἐπὶ
  τὸν Βενιαµιν καὶ ἐπὶ πάντα Ισραηλ. <span style="color:#b00e23">(10)</span>
  τεσσαράκοντα ἐτῶν Ιεβοσθε υἱὸς Σαουλ, ὅτε ἐβασίλευσεν ἐπὶ τὸν Ισραηλ, καὶ δύο
  ἔτη ἐβασίλευσεν πλὴν τοῦ οἴκου Ιουδα, οἳ ἦσαν ὀπίσω Δαυιδ· <span style=
  "color:#b00e23">(11)</span> καὶ ἐγένοντο αἱ ἡµέραι, ἃς Δαυιδ ἐβασίλευσεν ἐν
  Χεβρων ἐπὶ τὸν οἶκον Ιουδα, ἑπτὰ ἔτη καὶ ἓξ µῆνας. <span style=
  "color:#b00e23">(12)</span> Καὶ ἐξῆλθεν Αβεννηρ υἱὸς Νηρ καὶ οἱ παῖδες
  Ιεβοσθε υἱοῦ Σαουλ ἐκ Μαναεµ εἰς Γαβαων· <span style=
  "color:#b00e23">(13)</span> καὶ Ιωαβ υἱὸς Σαρουιας καὶ οἱ παῖδες Δαυιδ
  ἐξήλθοσαν ἐκ Χεβρων καὶ συναντῶσιν αὐτοῖς ἐπὶ τὴν κρήνην τὴν Γαβαων ἐπὶ τὸ
  αὐτό, καὶ ἐκάθισαν οὗτοι ἐπὶ τὴν κρήνην τὴν Γαβαων ἐντεῦθεν καὶ οὗτοι ἐπὶ τὴν
  κρήνην ἐντεῦθεν. <span style="color:#b00e23">(14)</span> καὶ εἶπεν Αβεννερ
  πρὸς Ιωαβ Ἀναστήτωσαν δὴ τὰ παιδάρια καὶ παιξάτωσαν ἐνώπιον ἡµῶν· καὶ εἶπεν
  Ιωαβ Ἀναστήτωσαν. <span style="color:#b00e23">(15)</span> καὶ ἀνέστησαν καὶ
  παρῆλθον ἐν ἀριθµῷ τῶν παίδων Βενιαµιν δώδεκα τῶν Ιεβοσθε υἱοῦ Σαουλ καὶ
  δώδεκα ἐκ τῶν παίδων Δαυιδ. <span style="color:#b00e23">(16)</span> καὶ
  ἐκράτησαν ἕκαστος τῇ χειρὶ τὴν κεφαλὴν τοῦ πλησίον αὐτοῦ, καὶ µάχαιρα αὐτοῦ
  εἰς πλευρὰν τοῦ πλησίον αὐτοῦ, καὶ πίπτουσιν κατὰ τὸ αὐτό· καὶ ἐκλήθη τὸ
  ὄνοµα τοῦ τόπου ἐκείνου Μερὶς τῶν ἐπιβούλων, ἥ ἐστιν ἐν Γαβαων. <span style=
  "color:#b00e23">(17)</span> καὶ ἐγένετο ὁ πόλεµος σκληρὸς ὥστε λίαν ἐν τῇ
  ἡµέρᾳ ἐκείνῃ, καὶ ἔπταισεν Αβεννηρ καὶ ἄνδρες Ισραηλ ἐνώπιον παίδων Δαυιδ. —
  <span style="color:#b00e23">(18)</span> καὶ ἐγένοντο ἐκεῖ τρεῖς υἱοὶ
  Σαρουιας, Ιωαβ καὶ Αβεσσα καὶ Ασαηλ, καὶ Ασαηλ κοῦφος τοῖς ποσὶν αὐτοῦ ὡσεὶ
  µία δορκὰς ἐν ἀγρῷ. <span style="color:#b00e23">(19)</span> καὶ κατεδίωξεν
  Ασαηλ ὀπίσω Αβεννηρ καὶ οὐκ ἐξέκλινεν τοῦ πορεύεσθαι εἰς δεξιὰ οὐδὲ εἰς
  ἀριστερὰ κατόπισθεν Αβεννηρ. <span style="color:#b00e23">(20)</span> καὶ
  ἐπέβλεψεν Αβεννηρ εἰς τὰ ὀπίσω αὐτοῦ καὶ εἶπεν Εἰ σὺ εἶ αὐτὸς Ασαηλ; καὶ
  εἶπεν Ἐγώ εἰµι. <span style="color:#b00e23">(21)</span> καὶ εἶπεν αὐτῷ
  Αβεννηρ Ἔκκλινον σὺ εἰς τὰ δεξιὰ ἢ εἰς τὰ ἀριστερὰ καὶ κάτασχε σαυτῷ ἓν τῶν
  παιδαρίων καὶ λαβὲ σεαυτῷ τὴν πανοπλίαν αὐτοῦ· καὶ οὐκ ἠθέλησεν Ασαηλ
  ἐκκλῖναι ἐκ τῶν ὄπισθεν αὐτοῦ. <span style="color:#b00e23">(22)</span> καὶ
  προσέθετο ἔτι Αβεννηρ λέγων τῷ Ασαηλ Ἀπόστηθι ἀπ’ ἐµοῦ, ἵνα µὴ πατάξω σε εἰς
  τὴν γῆν· καὶ πῶς ἀρῶ τὸ πρόσωπόν µου πρὸς Ιωαβ; καὶ ποῦ ἐστιν ταῦτα;
  ἐπίστρεφε πρὸς Ιωαβ τὸν ἀδελφόν σου. <span style="color:#b00e23">(23)</span>
  καὶ οὐκ ἐβούλετο τοῦ ἀποστῆναι. καὶ τύπτει αὐτὸν Αβεννηρ ἐν τῷ ὀπίσω τοῦ
  δόρατος ἐπὶ τὴν ψόαν, καὶ διεξῆλθεν τὸ δόρυ ἐκ τῶν ὀπίσω αὐτοῦ, καὶ πίπτει
  ἐκεῖ καὶ ἀποθνῄσκει ὑποκάτω αὐτοῦ. καὶ ἐγένετο πᾶς ὁ ἐρχόµενος ἕως τοῦ τόπου,
  οὗ ἔπεσεν ἐκεῖ Ασαηλ καὶ ἀπέθανεν, καὶ ὑφίστατο. — <span style=
  "color:#b00e23">(24)</span> καὶ κατεδίωξεν Ιωαβ καὶ Αβεσσα ὀπίσω Αβεννηρ· καὶ
  ὁ ἥλιος ἔδυνεν, καὶ αὐτοὶ εἰσῆλθον ἕως τοῦ βουνοῦ Αµµαν, ὅ ἐστιν ἐπὶ προσώπου
  Γαι ὁδὸν ἔρηµον Γαβαων. <span style="color:#b00e23">(25)</span> καὶ
  συναθροίζονται υἱοὶ Βενιαµιν οἱ ὀπίσω Αβεννηρ καὶ ἐγενήθησαν εἰς συνάντησιν
  µίαν καὶ ἔστησαν ἐπὶ κεφαλὴν βουνοῦ ἑνός. <span style=
  "color:#b00e23">(26)</span> καὶ ἐκάλεσεν Αβεννηρ Ιωαβ καὶ εἶπεν Μὴ εἰς νῖκος
  καταφάγεται ἡ ῥοµφαία; ἦ οὐκ οἶδας ὅτι πικρὰ ἔσται εἰς τὰ ἔσχατα; καὶ ἕως
  πότε οὐ µὴ εἴπῃς τῷ λαῷ ἀναστρέφειν ἀπὸ ὄπισθεν τῶν ἀδελφῶν ἡµῶν;
  <span style="color:#b00e23">(27)</span> καὶ εἶπεν Ιωαβ Ζῇ κύριος ὅτι εἰ µὴ
  ἐλάλησας, διότι τότε ἐκ πρωίθεν ἀνέβη ὁ λαὸς ἕκαστος κατόπισθεν τοῦ ἀδελφοῦ
  αὐτοῦ. <span style="color:#b00e23">(28)</span> καὶ ἐσάλπισεν Ιωαβ τῇ
  σάλπιγγι, καὶ ἀπέστησαν πᾶς ὁ λαὸς καὶ οὐ κατεδίωξαν ὀπίσω τοῦ Ισραηλ καὶ οὐ
  προσέθεντο ἔτι τοῦ πολεµεῖν. <span style="color:#b00e23">(29)</span> καὶ
  Αβεννηρ καὶ οἱ ἄνδρες αὐτοῦ ἀπῆλθον εἰς δυσµὰς ὅλην τὴν νύκτα ἐκείνην καὶ
  διέβαιναν τὸν Ιορδάνην καὶ ἐπορεύθησαν ὅλην τὴν παρατείνουσαν καὶ ἔρχονται
  εἰς τὴν παρεµβολήν. <span style="color:#b00e23">(30)</span> καὶ Ιωαβ
  ἀνέστρεψεν ὄπισθεν ἀπὸ τοῦ Αβεννηρ καὶ συνήθροισεν πάντα τὸν λαόν, καὶ
  ἐπεσκέπησαν τῶν παίδων Δαυιδ ἐννεακαίδεκα ἄνδρες καὶ Ασαηλ. <span style=
  "color:#b00e23">(31)</span> καὶ οἱ παῖδες Δαυιδ ἐπάταξαν τῶν υἱῶν Βενιαµιν
  τῶν ἀνδρῶν Αβεννηρ τριακοσίους ἑξήκοντα ἄνδρας παρ’ αὐτοῦ. <span style=
  "color:#b00e23">(32)</span> καὶ αἴρουσιν τὸν Ασαηλ καὶ θάπτουσιν αὐτὸν ἐν τῷ
  τάφῳ τοῦ πατρὸς αὐτοῦ ἐν Βαιθλεεµ. καὶ ἐπορεύθη Ιωαβ καὶ οἱ ἄνδρες οἱ µετ’
  αὐτοῦ ὅλην τὴν νύκτα, καὶ διέφαυσεν αὐτοῖς ἐν Χεβρων.</p>

  <h3 id="second_samuel3">3</h3>

  <p><span style="color:#b00e23">(1)</span> Καὶ ἐγένετο ὁ πόλεµος ἐπὶ πολὺ ἀνὰ
  µέσον τοῦ οἴκου Σαουλ καὶ ἀνὰ µέσον τοῦ οἴκου Δαυιδ· καὶ ὁ οἶκος Δαυιδ
  ἐπορεύετο καὶ ἐκραταιοῦτο, καὶ ὁ οἶκος Σαουλ ἐπορεύετο καὶ ἠσθένει.
  <span style="color:#b00e23">(2)</span> Καὶ ἐτέχθησαν τῷ Δαυιδ υἱοὶ ἐν Χεβρων,
  καὶ ἦν ὁ πρωτότοκος αὐτοῦ Αµνων τῆς Αχινοοµ τῆς Ιεζραηλίτιδος, <span style=
  "color:#b00e23">(3)</span> καὶ ὁ δεύτερος αὐτοῦ Δαλουια τῆς Αβιγαιας τῆς
  Καρµηλίας, καὶ ὁ τρίτος Αβεσσαλωµ υἱὸς Μααχα θυγατρὸς Θολµι βασιλέως Γεσιρ,
  <span style="color:#b00e23">(4)</span> καὶ ὁ τέταρτος Ορνια υἱὸς Φεγγιθ, καὶ
  ὁ πέµπτος Σαβατια τῆς Αβιταλ, <span style="color:#b00e23">(5)</span> καὶ ὁ
  ἕκτος Ιεθερααµ τῆς Αιγλα γυναικὸς Δαυιδ· οὗτοι ἐτέχθησαν τῷ Δαυιδ ἐν Χεβρων.
  <span style="color:#b00e23">(6)</span> Καὶ ἐγένετο ἐν τῷ εἶναι τὸν πόλεµον
  ἀνὰ µέσον τοῦ οἴκου Σαουλ καὶ ἀνὰ µέσον τοῦ οἴκου Δαυιδ καὶ Αβεννηρ ἦν κρατῶν
  τοῦ οἴκου Σαουλ. <span style="color:#b00e23">(7)</span> καὶ τῷ Σαουλ παλλακὴ
  Ρεσφα θυγάτηρ Ιαλ· καὶ εἶπεν Μεµφιβοσθε υἱὸς Σαουλ πρὸς Αβεννηρ Τί ὅτι
  εἰσῆλθες πρὸς τὴν παλλακὴν τοῦ πατρός µου; <span style=
  "color:#b00e23">(8)</span> καὶ ἐθυµώθη σφόδρα Αβεννηρ περὶ τοῦ λόγου
  Μεµφιβοσθε, καὶ εἶπεν Αβεννηρ πρὸς αὐτόν Μὴ κεφαλὴ κυνὸς ἐγώ εἰµι; ἐποίησα
  ἔλεος σήµερον µετὰ τοῦ οἴκου Σαουλ τοῦ πατρός σου καὶ περὶ ἀδελφῶν καὶ
  γνωρίµων καὶ οὐκ ηὐτοµόλησα εἰς τὸν οἶκον Δαυιδ· καὶ ἐπιζητεῖς ἐπ’ ἐµὲ ὑπὲρ
  ἀδικίας γυναικὸς σήµερον; <span style="color:#b00e23">(9)</span> τάδε ποιήσαι
  ὁ θεὸς τῷ Αβεννηρ καὶ τάδε προσθείη αὐτῷ, ὅτι καθὼς ὤµοσεν κύριος τῷ Δαυιδ,
  ὅτι οὕτως ποιήσω αὐτῷ ἐν τῇ ἡµέρᾳ ταύτῃ <span style=
  "color:#b00e23">(10)</span> περιελεῖν τὴν βασιλείαν ἀπὸ τοῦ οἴκου Σαουλ καὶ
  τοῦ ἀναστῆσαι τὸν θρόνον Δαυιδ ἐπὶ Ισραηλ καὶ ἐπὶ τὸν Ιουδαν ἀπὸ Δαν ἕως
  Βηρσαβεε. <span style="color:#b00e23">(11)</span> καὶ οὐκ ἠδυνάσθη ἔτι
  Μεµφιβοσθε ἀποκριθῆναι τῷ Αβεννηρ ῥῆµα ἀπὸ τοῦ φοβεῖσθαι αὐτόν. <span style=
  "color:#b00e23">(12)</span> Καὶ ἀπέστειλεν Αβεννηρ ἀγγέλους πρὸς Δαυιδ εἰς
  Θαιλαµ, οὗ ἦν παραχρῆµα, λέγων Διάθου διαθήκην σου µετ’ ἐµοῦ, καὶ ἰδοὺ ἡ χείρ
  µου µετὰ σοῦ τοῦ ἐπιστρέψαι πρὸς σὲ πάντα τὸν οἶκον Ισραηλ. <span style=
  "color:#b00e23">(13)</span> καὶ εἶπεν Δαυιδ Ἐγὼ καλῶς διαθήσοµαι πρὸς σὲ
  διαθήκην, πλὴν λόγον ἕνα ἐγὼ αἰτοῦµαι παρὰ σοῦ λέγων Οὐκ ὄψει τὸ πρόσωπόν
  µου, ἐὰν µὴ ἀγάγῃς τὴν Μελχολ θυγατέρα Σαουλ παραγινοµένου σου ἰδεῖν τὸ
  πρόσωπόν µου. <span style="color:#b00e23">(14)</span> καὶ ἐξαπέστειλεν Δαυιδ
  πρὸς Μεµφιβοσθε υἱὸν Σαουλ ἀγγέλους λέγων Ἀπόδος µοι τὴν γυναῖκά µου τὴν
  Μελχολ, ἣν ἔλαβον ἐν ἑκατὸν ἀκροβυστίαις ἀλλοφύλων. <span style=
  "color:#b00e23">(15)</span> καὶ ἀπέστειλεν Μεµφιβοσθε καὶ ἔλαβεν αὐτὴν παρὰ
  τοῦ ἀνδρὸς αὐτῆς, παρὰ Φαλτιηλ υἱοῦ Σελλης. <span style=
  "color:#b00e23">(16)</span> καὶ ἐπορεύετο ὁ ἀνὴρ αὐτῆς µετ’ αὐτῆς κλαίων
  ὀπίσω αὐτῆς ἕως Βαρακιµ· καὶ εἶπεν πρὸς αὐτὸν Αβεννηρ Πορεύου ἀνάστρεφε· καὶ
  ἀνέστρεψεν. — <span style="color:#b00e23">(17)</span> καὶ εἶπεν Αβεννηρ πρὸς
  τοὺς πρεσβυτέρους Ισραηλ λέγων Ἐχθὲς καὶ τρίτην ἐζητεῖτε τὸν Δαυιδ βασιλεύειν
  ἐφ’ ὑµῶν· <span style="color:#b00e23">(18)</span> καὶ νῦν ποιήσατε, ὅτι
  κύριος ἐλάλησεν περὶ Δαυιδ λέγων Ἐν χειρὶ τοῦ δούλου µου Δαυιδ σώσω τὸν
  Ισραηλ ἐκ χειρὸς ἀλλοφύλων καὶ ἐκ χειρὸς πάντων τῶν ἐχθρῶν αὐτῶν.
  <span style="color:#b00e23">(19)</span> καὶ ἐλάλησεν Αβεννηρ ἐν τοῖς ὠσὶν
  Βενιαµιν. καὶ ἐπορεύθη Αβεννηρ τοῦ λαλῆσαι εἰς τὰ ὦτα τοῦ Δαυιδ εἰς Χεβρων
  πάντα, ὅσα ἤρεσεν ἐν ὀφθαλµοῖς Ισραηλ καὶ ἐν ὀφθαλµοῖς παντὸς οἴκου Βενιαµιν.
  <span style="color:#b00e23">(20)</span> Καὶ ἦλθεν Αβεννηρ πρὸς Δαυιδ εἰς
  Χεβρων καὶ µετ’ αὐτοῦ εἴκοσι ἄνδρες. καὶ ἐποίησεν Δαυιδ τῷ Αβεννηρ καὶ τοῖς
  ἀνδράσιν τοῖς µετ’ αὐτοῦ πότον. <span style="color:#b00e23">(21)</span> καὶ
  εἶπεν Αβεννηρ πρὸς Δαυιδ Ἀναστήσοµαι δὴ καὶ πορεύσοµαι καὶ συναθροίσω πρὸς
  κύριόν µου τὸν βασιλέα πάντα Ισραηλ καὶ διαθήσοµαι µετὰ σοῦ διαθήκην, καὶ
  βασιλεύσεις ἐπὶ πᾶσιν, οἷς ἐπιθυµεῖ ἡ ψυχή σου. καὶ ἀπέστειλεν Δαυιδ τὸν
  Αβεννηρ, καὶ ἐπορεύθη ἐν εἰρήνῃ. — <span style="color:#b00e23">(22)</span>
  καὶ ἰδοὺ οἱ παῖδες Δαυιδ καὶ Ιωαβ παρεγίνοντο ἐκ τῆς ἐξοδίας καὶ σκῦλα πολλὰ
  ἔφερον µετ’ αὐτῶν· καὶ Αβεννηρ οὐκ ἦν µετὰ Δαυιδ εἰς Χεβρων, ὅτι ἀπεστάλκει
  αὐτὸν καὶ ἀπεληλύθει ἐν εἰρήνῃ. <span style="color:#b00e23">(23)</span> καὶ
  Ιωαβ καὶ πᾶσα ἡ στρατιὰ αὐτοῦ ἤχθησαν, καὶ ἀπηγγέλη τῷ Ιωαβ λέγοντες Ἥκει
  Αβεννηρ υἱὸς Νηρ πρὸς Δαυιδ, καὶ ἀπέσταλκεν αὐτὸν καὶ ἀπῆλθεν ἐν εἰρήνῃ.
  <span style="color:#b00e23">(24)</span> καὶ εἰσῆλθεν Ιωαβ πρὸς τὸν βασιλέα
  καὶ εἶπεν Τί τοῦτο ἐποίησας; ἰδοὺ ἦλθεν Αβεννηρ πρὸς σέ, καὶ ἵνα τί
  ἐξαπέσταλκας αὐτὸν καὶ ἀπελήλυθεν ἐν εἰρήνῃ; <span style=
  "color:#b00e23">(25)</span> ἦ οὐκ οἶδας τὴν κακίαν Αβεννηρ υἱοῦ Νηρ, ὅτι
  ἀπατῆσαί σε παρεγένετο καὶ γνῶναι τὴν ἔξοδόν σου καὶ τὴν εἴσοδόν σου καὶ
  γνῶναι ἅπαντα, ὅσα σὺ ποιεῖς; <span style="color:#b00e23">(26)</span> καὶ
  ἀνέστρεψεν Ιωαβ ἀπὸ τοῦ Δαυιδ καὶ ἀπέστειλεν ἀγγέλους ὀπίσω Αβεννηρ, καὶ
  ἐπιστρέφουσιν αὐτὸν ἀπὸ τοῦ φρέατος τοῦ Σεϊραµ· καὶ Δαυιδ οὐκ ᾔδει.
  <span style="color:#b00e23">(27)</span> καὶ ἐπέστρεψεν Αβεννηρ εἰς Χεβρων,
  καὶ ἐξέκλινεν αὐτὸν Ιωαβ ἐκ πλαγίων τῆς πύλης λαλῆσαι πρὸς αὐτὸν ἐνεδρεύων
  καὶ ἐπάταξεν αὐτὸν ἐκεῖ ἐπὶ τὴν ψόαν, καὶ ἀπέθανεν ἐν τῷ αἵµατι Ασαηλ τοῦ
  ἀδελφοῦ Ιωαβ. <span style="color:#b00e23">(28)</span> Καὶ ἤκουσεν Δαυιδ µετὰ
  ταῦτα καὶ εἶπεν Ἀθῷός εἰµι ἐγὼ καὶ ἡ βασιλεία µου ἀπὸ κυρίου ἕως αἰῶνος ἀπὸ
  τῶν αἱµάτων Αβεννηρ υἱοῦ Νηρ· <span style="color:#b00e23">(29)</span>
  καταντησάτωσαν ἐπὶ κεφαλὴν Ιωαβ καὶ ἐπὶ πάντα τὸν οἶκον τοῦ πατρὸς αὐτοῦ, καὶ
  µὴ ἐκλίποι ἐκ τοῦ οἴκου Ιωαβ γονορρυὴς καὶ λεπρὸς καὶ κρατῶν σκυτάλης καὶ
  πίπτων ἐν ῥοµφαίᾳ καὶ ἐλασσούµενος ἄρτοις. <span style=
  "color:#b00e23">(30)</span> Ιωαβ δὲ καὶ Αβεσσα ὁ ἀδελφὸς αὐτοῦ
  διεπαρετηροῦντο τὸν Αβεννηρ ἀνθ’ ὧν ἐθανάτωσεν τὸν Ασαηλ τὸν ἀδελφὸν αὐτῶν ἐν
  Γαβαων ἐν τῷ πολέµῳ. — <span style="color:#b00e23">(31)</span> καὶ εἶπεν
  Δαυιδ πρὸς Ιωαβ καὶ πρὸς πάντα τὸν λαὸν τὸν µετ’ αὐτοῦ Διαρρήξατε τὰ ἱµάτια
  ὑµῶν καὶ περιζώσασθε σάκκους καὶ κόπτεσθε ἔµπροσθεν Αβεννηρ· καὶ ὁ βασιλεὺς
  Δαυιδ ἐπορεύετο ὀπίσω τῆς κλίνης. <span style="color:#b00e23">(32)</span> καὶ
  θάπτουσιν τὸν Αβεννηρ εἰς Χεβρων· καὶ ἦρεν ὁ βασιλεὺς τὴν φωνὴν αὐτοῦ καὶ
  ἔκλαυσεν ἐπὶ τοῦ τάφου αὐτοῦ, καὶ ἔκλαυσεν πᾶς ὁ λαὸς ἐπὶ Αβεννηρ.
  <span style="color:#b00e23">(33)</span> καὶ ἐθρήνησεν ὁ βασιλεὺς ἐπὶ Αβεννηρ
  καὶ εἶπεν Εἰ κατὰ τὸν θάνατον Ναβαλ ἀποθανεῖται Αβεννηρ; <span style=
  "color:#b00e23">(34)</span> αἱ χεῖρές σου οὐκ ἐδέθησαν, οἱ πόδες σου οὐκ ἐν
  πέδαις· οὐ προσήγαγεν ὡς Ναβαλ, ἐνώπιον υἱῶν ἀδικίας ἔπεσας. καὶ συνήχθη πᾶς
  ὁ λαὸς τοῦ κλαῦσαι αὐτόν. <span style="color:#b00e23">(35)</span> καὶ ἦλθεν
  πᾶς ὁ λαὸς περιδειπνῆσαι τὸν Δαυιδ ἄρτοις ἔτι οὔσης ἡµέρας, καὶ ὤµοσεν Δαυιδ
  λέγων Τάδε ποιήσαι µοι ὁ θεὸς καὶ τάδε προσθείη, ὅτι ἐὰν µὴ δύῃ ὁ ἥλιος, οὐ
  µὴ γεύσωµαι ἄρτου ἢ ἀπὸ παντός τινος. <span style="color:#b00e23">(36)</span>
  καὶ ἔγνω πᾶς ὁ λαός, καὶ ἤρεσεν ἐνώπιον αὐτῶν πάντα, ὅσα ἐποίησεν ὁ βασιλεὺς
  ἐνώπιον τοῦ λαοῦ. <span style="color:#b00e23">(37)</span> καὶ ἔγνω πᾶς ὁ λαὸς
  καὶ πᾶς Ισραηλ ἐν τῇ ἡµέρᾳ ἐκείνῃ ὅτι οὐκ ἐγένετο παρὰ τοῦ βασιλέως θανατῶσαι
  τὸν Αβεννηρ υἱὸν Νηρ. <span style="color:#b00e23">(38)</span> καὶ εἶπεν ὁ
  βασιλεὺς πρὸς τοὺς παῖδας αὐτοῦ Οὐκ οἴδατε ὅτι ἡγούµενος µέγας πέπτωκεν ἐν τῇ
  ἡµέρᾳ ταύτῃ ἐν τῷ Ισραηλ; <span style="color:#b00e23">(39)</span> καὶ ὅτι ἐγώ
  εἰµι σήµερον συγγενὴς καὶ καθεσταµένος ὑπὸ βασιλέως, οἱ δὲ ἄνδρες οὗτοι υἱοὶ
  Σαρουιας σκληρότεροί µού εἰσιν· ἀνταποδῷ κύριος τῷ ποιοῦντι πονηρὰ κατὰ τὴν
  κακίαν αὐτοῦ.</p>

  <h3 id="second_samuel4">4</h3>

  <p><span style="color:#b00e23">(1)</span> Καὶ ἤκουσεν Μεµφιβοσθε υἱὸς Σαουλ
  ὅτι τέθνηκεν Αβεννηρ ἐν Χεβρων, καὶ ἐξελύθησαν αἱ χεῖρες αὐτοῦ, καὶ πάντες οἱ
  ἄνδρες Ισραηλ παρείθησαν. <span style="color:#b00e23">(2)</span> καὶ δύο
  ἄνδρες ἡγούµενοι συστρεµµάτων τῷ Μεµφιβοσθε υἱῷ Σαουλ, ὄνοµα τῷ ἑνὶ Βαανα καὶ
  ὄνοµα τῷ δευτέρῳ Ρηχαβ, υἱοὶ Ρεµµων τοῦ Βηρωθαίου ἐκ τῶν υἱῶν Βενιαµιν· ὅτι
  Βηρωθ ἐλογίζετο τοῖς υἱοῖς Βενιαµιν, <span style="color:#b00e23">(3)</span>
  καὶ ἀπέδρασαν οἱ Βηρωθαῖοι εἰς Γεθθαιµ καὶ ἦσαν ἐκεῖ παροικοῦντες ἕως τῆς
  ἡµέρας ταύτης. — <span style="color:#b00e23">(4)</span> καὶ τῷ Ιωναθαν υἱῷ
  Σαουλ υἱὸς πεπληγὼς τοὺς πόδας· υἱὸς ἐτῶν πέντε οὗτος ἐν τῷ ἐλθεῖν τὴν
  ἀγγελίαν Σαουλ καὶ Ιωναθαν τοῦ υἱοῦ αὐτοῦ ἐξ Ιεζραελ, καὶ ἦρεν αὐτὸν ἡ
  τιθηνὸς αὐτοῦ καὶ ἔφυγεν, καὶ ἐγένετο ἐν τῷ σπεύδειν αὐτὴν καὶ ἀναχωρεῖν καὶ
  ἔπεσεν καὶ ἐχωλάνθη, καὶ ὄνοµα αὐτῷ Μεµφιβοσθε. — <span style=
  "color:#b00e23">(5)</span> καὶ ἐπορεύθησαν υἱοὶ Ρεµµων τοῦ Βηρωθαίου Ρεκχα
  καὶ Βαανα καὶ εἰσῆλθον ἐν τῷ καύµατι τῆς ἡµέρας εἰς οἶκον Μεµφιβοσθε, καὶ
  αὐτὸς ἐκάθευδεν ἐν τῇ κοίτῃ τῆς µεσηµβρίας, <span style=
  "color:#b00e23">(6)</span> καὶ ἰδοὺ ἡ θυρωρὸς τοῦ οἴκου ἐκάθαιρεν πυροὺς καὶ
  ἐνύσταξεν καὶ ἐκάθευδεν, καὶ Ρεκχα καὶ Βαανα οἱ ἀδελφοὶ διέλαθον <span style=
  "color:#b00e23">(7)</span> καὶ εἰσῆλθον εἰς τὸν οἶκον, καὶ Μεµφιβοσθε
  ἐκάθευδεν ἐπὶ τῆς κλίνης αὐτοῦ ἐν τῷ κοιτῶνι αὐτοῦ, καὶ τύπτουσιν αὐτὸν καὶ
  θανατοῦσιν καὶ ἀφαιροῦσιν τὴν κεφαλὴν αὐτοῦ καὶ ἔλαβον τὴν κεφαλὴν αὐτοῦ καὶ
  ἀπῆλθον ὁδὸν τὴν κατὰ δυσµὰς ὅλην τὴν νύκτα. <span style=
  "color:#b00e23">(8)</span> καὶ ἤνεγκαν τὴν κεφαλὴν Μεµφιβοσθε τῷ Δαυιδ εἰς
  Χεβρων καὶ εἶπαν πρὸς τὸν βασιλέα Ἰδοὺ ἡ κεφαλὴ Μεµφιβοσθε υἱοῦ Σαουλ τοῦ
  ἐχθροῦ σου, ὃς ἐζήτει τὴν ψυχήν σου, καὶ ἔδωκεν κύριος τῷ κυρίῳ βασιλεῖ
  ἐκδίκησιν τῶν ἐχθρῶν αὐτοῦ ὡς ἡ ἡµέρα αὕτη, ἐκ Σαουλ τοῦ ἐχθροῦ σου καὶ ἐκ
  τοῦ σπέρµατος αὐτοῦ. <span style="color:#b00e23">(9)</span> καὶ ἀπεκρίθη
  Δαυιδ τῷ Ρεκχα καὶ τῷ Βαανα ἀδελφῷ αὐτοῦ υἱοῖς Ρεµµων τοῦ Βηρωθαίου καὶ εἶπεν
  αὐτοῖς Ζῇ κύριος, ὃς ἐλυτρώσατο τὴν ψυχήν µου ἐκ πάσης θλίψεως, <span style=
  "color:#b00e23">(10)</span> ὅτι ὁ ἀπαγγείλας µοι ὅτι τέθνηκεν Σαουλ — καὶ
  αὐτὸς ἦν ὡς εὐαγγελιζόµενος ἐνώπιόν µου — καὶ κατέσχον αὐτὸν καὶ ἀπέκτεινα ἐν
  Σεκελακ, ᾧ ἔδει µε δοῦναι εὐαγγέλια· <span style="color:#b00e23">(11)</span>
  καὶ νῦν ἄνδρες πονηροὶ ἀπεκτάγκασιν ἄνδρα δίκαιον ἐν τῷ οἴκῳ αὐτοῦ ἐπὶ τῆς
  κοίτης αὐτοῦ· καὶ νῦν ἐκζητήσω τὸ αἷµα αὐτοῦ ἐκ χειρὸς ὑµῶν καὶ ἐξολεθρεύσω
  ὑµᾶς ἐκ τῆς γῆς. <span style="color:#b00e23">(12)</span> καὶ ἐνετείλατο Δαυιδ
  τοῖς παιδαρίοις αὐτοῦ καὶ ἀποκτέννουσιν αὐτοὺς καὶ κολοβοῦσιν τὰς χεῖρας
  αὐτῶν καὶ τοὺς πόδας αὐτῶν καὶ ἐκρέµασαν αὐτοὺς ἐπὶ τῆς κρήνης ἐν Χεβρων· καὶ
  τὴν κεφαλὴν Μεµφιβοσθε ἔθαψαν ἐν τῷ τάφῳ Αβεννηρ υἱοῦ Νηρ.</p>

  <h3 id="second_samuel5">5</h3>

  <p><span style="color:#b00e23">(1)</span> Καὶ παραγίνονται πᾶσαι αἱ φυλαὶ
  Ισραηλ πρὸς Δαυιδ εἰς Χεβρων καὶ εἶπαν αὐτῷ Ἰδοὺ ὀστᾶ σου καὶ σάρκες σου
  ἡµεῖς· <span style="color:#b00e23">(2)</span> καὶ ἐχθὲς καὶ τρίτην ὄντος
  Σαουλ βασιλέως ἐφ’ ἡµῖν σὺ ἦσθα ὁ ἐξάγων καὶ εἰσάγων τὸν Ισραηλ, καὶ εἶπεν
  κύριος πρὸς σέ Σὺ ποιµανεῖς τὸν λαόν µου τὸν Ισραηλ, καὶ σὺ ἔσει εἰς
  ἡγούµενον ἐπὶ τὸν Ισραηλ. <span style="color:#b00e23">(3)</span> καὶ ἔρχονται
  πάντες οἱ πρεσβύτεροι Ισραηλ πρὸς τὸν βασιλέα εἰς Χεβρων, καὶ διέθετο αὐτοῖς
  ὁ βασιλεὺς Δαυιδ διαθήκην ἐν Χεβρων ἐνώπιον κυρίου, καὶ χρίουσιν τὸν Δαυιδ
  εἰς βασιλέα ἐπὶ πάντα Ισραηλ. — <span style="color:#b00e23">(4)</span> υἱὸς
  τριάκοντα ἐτῶν Δαυιδ ἐν τῷ βασιλεῦσαι αὐτὸν καὶ τεσσαράκοντα ἔτη ἐβασίλευσεν,
  <span style="color:#b00e23">(5)</span> ἑπτὰ ἔτη καὶ ἓξ µῆνας ἐβασίλευσεν ἐν
  Χεβρων ἐπὶ τὸν Ιουδαν καὶ τριάκοντα τρία ἔτη ἐβασίλευσεν ἐπὶ πάντα Ισραηλ καὶ
  Ιουδαν ἐν Ιερουσαληµ. <span style="color:#b00e23">(6)</span> Καὶ ἀπῆλθεν
  Δαυιδ καὶ οἱ ἄνδρες αὐτοῦ εἰς Ιερουσαληµ πρὸς τὸν Ιεβουσαῖον τὸν κατοικοῦντα
  τὴν γῆν. καὶ ἐρρέθη τῷ Δαυιδ Οὐκ εἰσελεύσει ὧδε, ὅτι ἀντέστησαν οἱ τυφλοὶ καὶ
  οἱ χωλοί, λέγοντες ὅτι Οὐκ εἰσελεύσεται Δαυιδ ὧδε. <span style=
  "color:#b00e23">(7)</span> καὶ κατελάβετο Δαυιδ τὴν περιοχὴν Σιων (αὕτη ἡ
  πόλις τοῦ Δαυιδ). <span style="color:#b00e23">(8)</span> καὶ εἶπεν Δαυιδ τῇ
  ἡµέρᾳ ἐκείνῃ Πᾶς τύπτων Ιεβουσαῖον ἁπτέσθω ἐν παραξιφίδι καὶ τοὺς χωλοὺς καὶ
  τοὺς τυφλοὺς καὶ τοὺς µισοῦντας τὴν ψυχὴν Δαυιδ· διὰ τοῦτο ἐροῦσιν Τυφλοὶ καὶ
  χωλοὶ οὐκ εἰσελεύσονται εἰς οἶκον κυρίου. <span style=
  "color:#b00e23">(9)</span> καὶ ἐκάθισεν Δαυιδ ἐν τῇ περιοχῇ, καὶ ἐκλήθη αὕτη
  ἡ πόλις Δαυιδ· καὶ ᾠκοδόµησεν τὴν πόλιν κύκλῳ ἀπὸ τῆς ἄκρας καὶ τὸν οἶκον
  αὐτοῦ. <span style="color:#b00e23">(10)</span> καὶ ἐπορεύετο Δαυιδ
  πορευόµενος καὶ µεγαλυνόµενος, καὶ κύριος παντοκράτωρ µετ’ αὐτοῦ. —
  <span style="color:#b00e23">(11)</span> καὶ ἀπέστειλεν Χιραµ βασιλεὺς Τύρου
  ἀγγέλους πρὸς Δαυιδ καὶ ξύλα κέδρινα καὶ τέκτονας ξύλων καὶ τέκτονας λίθων,
  καὶ ᾠκοδόµησαν οἶκον τῷ Δαυιδ. <span style="color:#b00e23">(12)</span> καὶ
  ἔγνω Δαυιδ ὅτι ἡτοίµασεν αὐτὸν κύριος εἰς βασιλέα ἐπὶ Ισραηλ, καὶ ὅτι ἐπήρθη
  ἡ βασιλεία αὐτοῦ διὰ τὸν λαὸν αὐτοῦ Ισραηλ. — <span style=
  "color:#b00e23">(13)</span> καὶ ἔλαβεν Δαυιδ ἔτι γυναῖκας καὶ παλλακὰς ἐξ
  Ιερουσαληµ µετὰ τὸ ἐλθεῖν αὐτὸν ἐκ Χεβρων, καὶ ἐγένοντο τῷ Δαυιδ ἔτι υἱοὶ καὶ
  θυγατέρες. <span style="color:#b00e23">(14)</span> καὶ ταῦτα τὰ ὀνόµατα τῶν
  γεννηθέντων αὐτῷ ἐν Ιερουσαληµ· Σαµµους καὶ Σωβαβ καὶ Ναθαν καὶ Σαλωµων
  <span style="color:#b00e23">(15)</span> καὶ Εβεαρ καὶ Ελισους καὶ Ναφεκ καὶ
  Ιεφιες <span style="color:#b00e23">(16)</span> καὶ Ελισαµα καὶ Ελιδαε καὶ
  Ελιφαλαθ, <span style="color:#b00e23">(16a)</span> Σαµαε, Ιεσσιβαθ, Ναθαν,
  Γαλαµααν, Ιεβααρ, Θεησους, Ελφαλατ, Ναγεδ, Ναφεκ, Ιαναθα, Λεασαµυς, Βααλιµαθ,
  Ελιφαλαθ. <span style="color:#b00e23">(17)</span> Καὶ ἤκουσαν ἀλλόφυλοι ὅτι
  κέχρισται Δαυιδ βασιλεὺς ἐπὶ Ισραηλ, καὶ ἀνέβησαν πάντες οἱ ἀλλόφυλοι ζητεῖν
  τὸν Δαυιδ· καὶ ἤκουσεν Δαυιδ καὶ κατέβη εἰς τὴν περιοχήν. <span style=
  "color:#b00e23">(18)</span> καὶ οἱ ἀλλόφυλοι παραγίνονται καὶ συνέπεσαν εἰς
  τὴν κοιλάδα τῶν τιτάνων. <span style="color:#b00e23">(19)</span> καὶ ἠρώτησεν
  Δαυιδ διὰ κυρίου λέγων Εἰ ἀναβῶ πρὸς τοὺς ἀλλοφύλους καὶ παραδώσεις αὐτοὺς
  εἰς τὰς χεῖράς µου; καὶ εἶπεν κύριος πρὸς Δαυιδ Ἀνάβαινε, ὅτι παραδιδοὺς
  παραδώσω τοὺς ἀλλοφύλους εἰς τὰς χεῖράς σου. <span style=
  "color:#b00e23">(20)</span> καὶ ἦλθεν Δαυιδ ἐκ τῶν ἐπάνω διακοπῶν καὶ ἔκοψεν
  τοὺς ἀλλοφύλους ἐκεῖ, καὶ εἶπεν Δαυιδ Διέκοψεν κύριος τοὺς ἐχθρούς µου τοὺς
  ἀλλοφύλους ἐνώπιον ἐµοῦ ὡς διακόπτεται ὕδατα· διὰ τοῦτο ἐκλήθη τὸ ὄνοµα τοῦ
  τόπου ἐκείνου Ἐπάνω διακοπῶν. <span style="color:#b00e23">(21)</span> καὶ
  καταλιµπάνουσιν ἐκεῖ τοὺς θεοὺς αὐτῶν, καὶ ἐλάβοσαν αὐτοὺς Δαυιδ καὶ οἱ
  ἄνδρες οἱ µετ’ αὐτοῦ. — <span style="color:#b00e23">(22)</span> καὶ
  προσέθεντο ἔτι ἀλλόφυλοι τοῦ ἀναβῆναι καὶ συνέπεσαν ἐν τῇ κοιλάδι τῶν
  τιτάνων. <span style="color:#b00e23">(23)</span> καὶ ἐπηρώτησεν Δαυιδ διὰ
  κυρίου, καὶ εἶπεν κύριος Οὐκ ἀναβήσει εἰς συνάντησιν αὐτῶν, ἀποστρέφου ἀπ’
  αὐτῶν καὶ παρέσει αὐτοῖς πλησίον τοῦ κλαυθµῶνος· <span style=
  "color:#b00e23">(24)</span> καὶ ἔσται ἐν τῷ ἀκοῦσαί σε τὴν φωνὴν τοῦ
  συγκλεισµοῦ τοῦ ἄλσους τοῦ κλαυθµῶνος, τότε καταβήσει πρὸς αὐτούς, ὅτι τότε
  ἐξελεύσεται κύριος ἔµπροσθέν σου κόπτειν ἐν τῷ πολέµῳ τῶν ἀλλοφύλων.
  <span style="color:#b00e23">(25)</span> καὶ ἐποίησεν Δαυιδ καθὼς ἐνετείλατο
  αὐτῷ κύριος, καὶ ἐπάταξεν τοὺς ἀλλοφύλους ἀπὸ Γαβαων ἕως τῆς γῆς Γαζηρα.</p>

  <h3 id="second_samuel6">6</h3>

  <p><span style="color:#b00e23">(1)</span> Καὶ συνήγαγεν ἔτι Δαυιδ πάντα
  νεανίαν ἐξ Ισραηλ ὡς ἑβδοµήκοντα χιλιάδας. <span style=
  "color:#b00e23">(2)</span> καὶ ἀνέστη καὶ ἐπορεύθη Δαυιδ καὶ πᾶς ὁ λαὸς ὁ µετ’
   αὐτοῦ ἀπὸ τῶν ἀρχόντων Ιουδα ἐν ἀναβάσει τοῦ ἀναγαγεῖν ἐκεῖθεν τὴν κιβωτὸν
  τοῦ θεοῦ, ἐφ’ ἣν ἐπεκλήθη τὸ ὄνοµα κυρίου τῶν δυνάµεων καθηµένου ἐπὶ τῶν
  Χερουβιν ἐπ’ αὐτῆς. <span style="color:#b00e23">(3)</span> καὶ ἐπεβίβασεν τὴν
  κιβωτὸν κυρίου ἐφ’ ἅµαξαν καινὴν καὶ ἦρεν αὐτὴν ἐξ οἴκου Αµιναδαβ τοῦ ἐν τῷ
  βουνῷ· καὶ Οζα καὶ οἱ ἀδελφοὶ αὐτοῦ υἱοὶ Αµιναδαβ ἦγον τὴν ἅµαξαν
  <span style="color:#b00e23">(4)</span> σὺν τῇ κιβωτῷ, καὶ οἱ ἀδελφοὶ αὐτοῦ
  ἐπορεύοντο ἔµπροσθεν τῆς κιβωτοῦ. <span style="color:#b00e23">(5)</span> καὶ
  Δαυιδ καὶ οἱ υἱοὶ Ισραηλ παίζοντες ἐνώπιον κυρίου ἐν ὀργάνοις ἡρµοσµένοις ἐν
  ἰσχύι καὶ ἐν ᾠδαῖς καὶ ἐν κινύραις καὶ ἐν νάβλαις καὶ ἐν τυµπάνοις καὶ ἐν
  κυµβάλοις καὶ ἐν αὐλοῖς. <span style="color:#b00e23">(6)</span> καὶ
  παραγίνονται ἕως ἅλω Νωδαβ, καὶ ἐξέτεινεν Οζα τὴν χεῖρα αὐτοῦ ἐπὶ τὴν κιβωτὸν
  τοῦ θεοῦ κατασχεῖν αὐτὴν καὶ ἐκράτησεν αὐτήν, ὅτι περιέσπασεν αὐτὴν ὁ µόσχος,
  τοῦ κατασχεῖν αὐτήν. <span style="color:#b00e23">(7)</span> καὶ ἐθυµώθη
  κύριος τῷ Οζα, καὶ ἔπαισεν αὐτὸν ἐκεῖ ὁ θεός, καὶ ἀπέθανεν ἐκεῖ παρὰ τὴν
  κιβωτὸν τοῦ κυρίου ἐνώπιον τοῦ θεοῦ. <span style="color:#b00e23">(8)</span>
  καὶ ἠθύµησεν Δαυιδ ὑπὲρ οὗ διέκοψεν κύριος διακοπὴν ἐν τῷ Οζα· καὶ ἐκλήθη ὁ
  τόπος ἐκεῖνος Διακοπὴ Οζα ἕως τῆς ἡµέρας ταύτης. <span style=
  "color:#b00e23">(9)</span> καὶ ἐφοβήθη Δαυιδ τὸν κύριον ἐν τῇ ἡµέρᾳ ἐκείνῃ
  λέγων Πῶς εἰσελεύσεται πρός µε ἡ κιβωτὸς κυρίου; <span style=
  "color:#b00e23">(10)</span> καὶ οὐκ ἐβούλετο Δαυιδ τοῦ ἐκκλῖναι πρὸς αὑτὸν
  τὴν κιβωτὸν διαθήκης κυρίου εἰς τὴν πόλιν Δαυιδ, καὶ ἀπέκλινεν αὐτὴν Δαυιδ
  εἰς οἶκον Αβεδδαρα τοῦ Γεθθαίου. <span style="color:#b00e23">(11)</span> καὶ
  ἐκάθισεν ἡ κιβωτὸς τοῦ κυρίου εἰς οἶκον Αβεδδαρα τοῦ Γεθθαίου µῆνας τρεῖς·
  καὶ εὐλόγησεν κύριος ὅλον τὸν οἶκον Αβεδδαρα καὶ πάντα τὰ αὐτοῦ. <span style=
  "color:#b00e23">(12)</span> Καὶ ἀπηγγέλη τῷ βασιλεῖ Δαυιδ λέγοντες Ηὐλόγησεν
  κύριος τὸν οἶκον Αβεδδαρα καὶ πάντα τὰ αὐτοῦ ἕνεκεν τῆς κιβωτοῦ τοῦ θεοῦ. καὶ
  ἐπορεύθη Δαυιδ καὶ ἀνήγαγεν τὴν κιβωτὸν τοῦ κυρίου ἐκ τοῦ οἴκου Αβεδδαρα εἰς
  τὴν πόλιν Δαυιδ ἐν εὐφροσύνῃ. <span style="color:#b00e23">(13)</span> καὶ
  ἦσαν µετ’ αὐτῶν αἴροντες τὴν κιβωτὸν ἑπτὰ χοροὶ καὶ θῦµα µόσχος καὶ ἄρνα.
  <span style="color:#b00e23">(14)</span> καὶ Δαυιδ ἀνεκρούετο ἐν ὀργάνοις
  ἡρµοσµένοις ἐνώπιον κυρίου, καὶ ὁ Δαυιδ ἐνδεδυκὼς στολὴν ἔξαλλον.
  <span style="color:#b00e23">(15)</span> καὶ Δαυιδ καὶ πᾶς ὁ οἶκος Ισραηλ
  ἀνήγαγον τὴν κιβωτὸν κυρίου µετὰ κραυγῆς καὶ µετὰ φωνῆς σάλπιγγος.
  <span style="color:#b00e23">(16)</span> καὶ ἐγένετο τῆς κιβωτοῦ παραγινοµένης
  ἕως πόλεως Δαυιδ καὶ Μελχολ ἡ θυγάτηρ Σαουλ διέκυπτεν διὰ τῆς θυρίδος καὶ
  εἶδεν τὸν βασιλέα Δαυιδ ὀρχούµενον καὶ ἀνακρουόµενον ἐνώπιον κυρίου καὶ
  ἐξουδένωσεν αὐτὸν ἐν τῇ καρδίᾳ αὐτῆς. <span style="color:#b00e23">(17)</span>
  καὶ φέρουσιν τὴν κιβωτὸν τοῦ κυρίου καὶ ἀνέθηκαν αὐτὴν εἰς τὸν τόπον αὐτῆς
  εἰς µέσον τῆς σκηνῆς, ἧς ἔπηξεν αὐτῇ Δαυιδ· καὶ ἀνήνεγκεν Δαυιδ ὁλοκαυτώµατα
  ἐνώπιον κυρίου καὶ εἰρηνικάς. <span style="color:#b00e23">(18)</span> καὶ
  συνετέλεσεν Δαυιδ συναναφέρων τὰς ὁλοκαυτώσεις καὶ τὰς εἰρηνικὰς καὶ
  εὐλόγησεν τὸν λαὸν ἐν ὀνόµατι κυρίου τῶν δυνάµεων. <span style=
  "color:#b00e23">(19)</span> καὶ διεµέρισεν παντὶ τῷ λαῷ εἰς πᾶσαν τὴν δύναµιν
  τοῦ Ισραηλ ἀπὸ Δαν ἕως Βηρσαβεε ἀπὸ ἀνδρὸς ἕως γυναικὸς ἑκάστῳ κολλυρίδα
  ἄρτου καὶ ἐσχαρίτην καὶ λάγανον ἀπὸ τηγάνου· καὶ ἀπῆλθεν πᾶς ὁ λαὸς ἕκαστος
  εἰς τὸν οἶκον αὐτοῦ. — <span style="color:#b00e23">(20)</span> καὶ ἐπέστρεψεν
  Δαυιδ εὐλογῆσαι τὸν οἶκον αὐτοῦ, καὶ ἐξῆλθεν Μελχολ ἡ θυγάτηρ Σαουλ εἰς
  ἀπάντησιν Δαυιδ καὶ εὐλόγησεν αὐτὸν καὶ εἶπεν Τί δεδόξασται σήµερον ὁ
  βασιλεὺς Ισραηλ, ὃς ἀπεκαλύφθη σήµερον ἐν ὀφθαλµοῖς παιδισκῶν τῶν δούλων
  ἑαυτοῦ, καθὼς ἀποκαλύπτεται ἀποκαλυφθεὶς εἷς τῶν ὀρχουµένων. <span style=
  "color:#b00e23">(21)</span> καὶ εἶπεν Δαυιδ πρὸς Μελχολ Ἐνώπιον κυρίου
  ὀρχήσοµαι· εὐλογητὸς κύριος, ὃς ἐξελέξατό µε ὑπὲρ τὸν πατέρα σου καὶ ὑπὲρ
  πάντα τὸν οἶκον αὐτοῦ τοῦ καταστῆσαί µε εἰς ἡγούµενον ἐπὶ τὸν λαὸν αὐτοῦ ἐπὶ
  τὸν Ισραηλ· καὶ παίξοµαι καὶ ὀρχήσοµαι ἐνώπιον κυρίου <span style=
  "color:#b00e23">(22)</span> καὶ ἀποκαλυφθήσοµαι ἔτι οὕτως καὶ ἔσοµαι ἀχρεῖος
  ἐν ὀφθαλµοῖς σου καὶ µετὰ τῶν παιδισκῶν, ὧν εἶπάς µε δοξασθῆναι. <span style=
  "color:#b00e23">(23)</span> καὶ τῇ Μελχολ θυγατρὶ Σαουλ οὐκ ἐγένετο παιδίον
  ἕως τῆς ἡµέρας τοῦ ἀποθανεῖν αὐτήν.</p>

  <h3 id="second_samuel7">7</h3>

  <p><span style="color:#b00e23">(1)</span> Καὶ ἐγένετο ὅτε ἐκάθισεν ὁ βασιλεὺς
  ἐν τῷ οἴκῳ αὐτοῦ καὶ κύριος κατεκληρονόµησεν αὐτὸν κύκλῳ ἀπὸ πάντων τῶν
  ἐχθρῶν αὐτοῦ τῶν κύκλῳ, <span style="color:#b00e23">(2)</span> καὶ εἶπεν ὁ
  βασιλεὺς πρὸς Ναθαν τὸν προφήτην Ἰδοὺ δὴ ἐγὼ κατοικῶ ἐν οἴκῳ κεδρίνῳ, καὶ ἡ
  κιβωτὸς τοῦ θεοῦ κάθηται ἐν µέσῳ τῆς σκηνῆς. <span style=
  "color:#b00e23">(3)</span> καὶ εἶπεν Ναθαν πρὸς τὸν βασιλέα Πάντα, ὅσα ἂν ἐν
  τῇ καρδίᾳ σου, βάδιζε καὶ ποίει, ὅτι κύριος µετὰ σοῦ. — <span style=
  "color:#b00e23">(4)</span> καὶ ἐγένετο τῇ νυκτὶ ἐκείνῃ καὶ ἐγένετο ῥῆµα
  κυρίου πρὸς Ναθαν λέγων <span style="color:#b00e23">(5)</span> Πορεύου καὶ
  εἰπὸν πρὸς τὸν δοῦλόν µου Δαυιδ Τάδε λέγει κύριος Οὐ σὺ οἰκοδοµήσεις µοι
  οἶκον τοῦ κατοικῆσαί µε· <span style="color:#b00e23">(6)</span> ὅτι οὐ
  κατῴκηκα ἐν οἴκῳ ἀφ’ ἧς ἡµέρας ἀνήγαγον ἐξ Αἰγύπτου τοὺς υἱοὺς Ισραηλ ἕως τῆς
  ἡµέρας ταύτης καὶ ἤµην ἐµπεριπατῶν ἐν καταλύµατι καὶ ἐν σκηνῇ. <span style=
  "color:#b00e23">(7)</span> ἐν πᾶσιν, οἷς διῆλθον ἐν παντὶ Ισραηλ, εἰ λαλῶν
  ἐλάλησα πρὸς µίαν φυλὴν τοῦ Ισραηλ, ᾧ ἐνετειλάµην ποιµαίνειν τὸν λαόν µου
  Ισραηλ, λέγων Τί ὅτι οὐκ ᾠκοδοµήκατέ µοι οἶκον κέδρινον; <span style=
  "color:#b00e23">(8)</span> καὶ νῦν τάδε ἐρεῖς τῷ δούλῳ µου Δαυιδ Τάδε λέγει
  κύριος παντοκράτωρ Ἔλαβόν σε ἐκ τῆς µάνδρας τῶν προβάτων τοῦ εἶναί σε εἰς
  ἡγούµενον ἐπὶ τὸν λαόν µου ἐπὶ τὸν Ισραηλ <span style=
  "color:#b00e23">(9)</span> καὶ ἤµην µετὰ σοῦ ἐν πᾶσιν, οἷς ἐπορεύου, καὶ
  ἐξωλέθρευσα πάντας τοὺς ἐχθρούς σου ἀπὸ προσώπου σου καὶ ἐποίησά σε ὀνοµαστὸν
  κατὰ τὸ ὄνοµα τῶν µεγάλων τῶν ἐπὶ τῆς γῆς. <span style=
  "color:#b00e23">(10)</span> καὶ θήσοµαι τόπον τῷ λαῷ µου τῷ Ισραηλ καὶ
  καταφυτεύσω αὐτόν, καὶ κατασκηνώσει καθ’ ἑαυτὸν καὶ οὐ µεριµνήσει οὐκέτι, καὶ
  οὐ προσθήσει υἱὸς ἀδικίας τοῦ ταπεινῶσαι αὐτὸν καθὼς ἀπ’ ἀρχῆς <span style=
  "color:#b00e23">(11)</span> ἀπὸ τῶν ἡµερῶν, ὧν ἔταξα κριτὰς ἐπὶ τὸν λαόν µου
  Ισραηλ, καὶ ἀναπαύσω σε ἀπὸ πάντων τῶν ἐχθρῶν σου, καὶ ἀπαγγελεῖ σοι κύριος
  ὅτι οἶκον οἰκοδοµήσεις αὐτῷ. <span style="color:#b00e23">(12)</span> καὶ
  ἔσται ἐὰν πληρωθῶσιν αἱ ἡµέραι σου καὶ κοιµηθήσῃ µετὰ τῶν πατέρων σου, καὶ
  ἀναστήσω τὸ σπέρµα σου µετὰ σέ, ὃς ἔσται ἐκ τῆς κοιλίας σου, καὶ ἑτοιµάσω τὴν
  βασιλείαν αὐτοῦ· <span style="color:#b00e23">(13)</span> αὐτὸς οἰκοδοµήσει
  µοι οἶκον τῷ ὀνόµατί µου, καὶ ἀνορθώσω τὸν θρόνον αὐτοῦ ἕως εἰς τὸν αἰῶνα.
  <span style="color:#b00e23">(14)</span> ἐγὼ ἔσοµαι αὐτῷ εἰς πατέρα, καὶ αὐτὸς
  ἔσται µοι εἰς υἱόν· καὶ ἐὰν ἔλθῃ ἡ ἀδικία αὐτοῦ, καὶ ἐλέγξω αὐτὸν ἐν ῥάβδῳ
  ἀνδρῶν καὶ ἐν ἁφαῖς υἱῶν ἀνθρώπων· <span style="color:#b00e23">(15)</span> τὸ
  δὲ ἔλεός µου οὐκ ἀποστήσω ἀπ’ αὐτοῦ, καθὼς ἀπέστησα ἀφ’ ὧν ἀπέστησα ἐκ
  προσώπου µου. <span style="color:#b00e23">(16)</span> καὶ πιστωθήσεται ὁ
  οἶκος αὐτοῦ καὶ ἡ βασιλεία αὐτοῦ ἕως αἰῶνος ἐνώπιον ἐµοῦ, καὶ ὁ θρόνος αὐτοῦ
  ἔσται ἀνωρθωµένος εἰς τὸν αἰῶνα. <span style="color:#b00e23">(17)</span> κατὰ
  πάντας τοὺς λόγους τούτους καὶ κατὰ πᾶσαν τὴν ὅρασιν ταύτην, οὕτως ἐλάλησεν
  Ναθαν πρὸς Δαυιδ. — <span style="color:#b00e23">(18)</span> καὶ εἰσῆλθεν ὁ
  βασιλεὺς Δαυιδ καὶ ἐκάθισεν ἐνώπιον κυρίου καὶ εἶπεν Τίς εἰµι ἐγώ, κύριέ µου
  κύριε, καὶ τίς ὁ οἶκός µου, ὅτι ἠγάπηκάς µε ἕως τούτων; <span style=
  "color:#b00e23">(19)</span> καὶ κατεσµικρύνθη µικρὸν ἐνώπιόν σου, κύριέ µου
  κύριε, καὶ ἐλάλησας ὑπὲρ τοῦ οἴκου τοῦ δούλου σου εἰς µακράν· οὗτος δὲ ὁ
  νόµος τοῦ ἀνθρώπου, κύριέ µου κύριε. <span style="color:#b00e23">(20)</span>
  καὶ τί προσθήσει Δαυιδ ἔτι τοῦ λαλῆσαι πρὸς σέ; καὶ νῦν σὺ οἶδας τὸν δοῦλόν
  σου, κύριέ µου κύριε. <span style="color:#b00e23">(21)</span> διὰ τὸν λόγον
  σου πεποίηκας καὶ κατὰ τὴν καρδίαν σου ἐποίησας πᾶσαν τὴν µεγαλωσύνην ταύτην
  γνωρίσαι τῷ δούλῳ σου <span style="color:#b00e23">(22)</span> ἕνεκεν τοῦ
  µεγαλῦναί σε, κύριέ µου κύριε, ὅτι οὐκ ἔστιν ὡς σὺ καὶ οὐκ ἔστιν θεὸς πλὴν
  σοῦ ἐν πᾶσιν, οἷς ἠκούσαµεν ἐν τοῖς ὠσὶν ἡµῶν. <span style=
  "color:#b00e23">(23)</span> καὶ τίς ὡς ὁ λαός σου Ισραηλ ἔθνος ἄMο ἐν τῇ γῇ;
  ὡς ὡδήγησεν αὐτὸν ὁ θεὸς τοῦ λυτρώσασθαι αὐτῷ λαὸν τοῦ θέσθαι σε ὄνοµα τοῦ
  ποιῆσαι µεγαλωσύνην καὶ ἐπιφάνειαν τοῦ ἐκβαλεῖν σε ἐκ προσώπου τοῦ λαοῦ σου,
  οὗ ἐλυτρώσω σεαυτῷ ἐξ Αἰγύπτου, ἔθνη καὶ σκηνώµατα. <span style=
  "color:#b00e23">(24)</span> καὶ ἡτοίµασας σεαυτῷ τὸν λαόν σου Ισραηλ λαὸν ἕως
  αἰῶνος, καὶ σύ, κύριε, ἐγένου αὐτοῖς εἰς θεόν. <span style=
  "color:#b00e23">(25)</span> καὶ νῦν, κύριέ µου κύριε, τὸ ῥῆµα, ὃ ἐλάλησας
  περὶ τοῦ δούλου σου καὶ τοῦ οἴκου αὐτοῦ, πίστωσον ἕως αἰῶνος, κύριε
  παντοκράτωρ θεὲ τοῦ Ισραηλ· καὶ νῦν καθὼς ἐλάλησας, <span style=
  "color:#b00e23">(26)</span> µεγαλυνθείη τὸ ὄνοµά σου ἕως αἰῶνος. <span style=
  "color:#b00e23">(27)</span> κύριε παντοκράτωρ θεὸς Ισραηλ, ἀπεκάλυψας τὸ
  ὠτίον τοῦ δούλου σου λέγων Οἶκον οἰκοδοµήσω σοι· διὰ τοῦτο εὗρεν ὁ δοῦλός σου
  τὴν καρδίαν ἑαυτοῦ τοῦ προσεύξασθαι πρὸς σὲ τὴν προσευχὴν ταύτην.
  <span style="color:#b00e23">(28)</span> καὶ νῦν, κύριέ µου κύριε, σὺ εἶ ὁ
  θεός, καὶ οἱ λόγοι σου ἔσονται ἀληθινοί, καὶ ἐλάλησας ὑπὲρ τοῦ δούλου σου τὰ
  ἀγαθὰ ταῦτα· <span style="color:#b00e23">(29)</span> καὶ νῦν ἄρξαι καὶ
  εὐλόγησον τὸν οἶκον τοῦ δούλου σου τοῦ εἶναι εἰς τὸν αἰῶνα ἐνώπιόν σου, ὅτι
  σὺ εἶ, κύριέ µου κύριε, ἐλάλησας, καὶ ἀπὸ τῆς εὐλογίας σου εὐλογηθήσεται ὁ
  οἶκος τοῦ δούλου σου εἰς τὸν αἰῶνα.</p>

  <h3 id="second_samuel8">8</h3>

  <p><span style="color:#b00e23">(1)</span> Καὶ ἐγένετο µετὰ ταῦτα καὶ ἐπάταξεν
  Δαυιδ τοὺς ἀλλοφύλους καὶ ἐτροπώσατο αὐτούς· καὶ ἔλαβεν Δαυιδ τὴν ἀφωρισµένην
  ἐκ χειρὸς τῶν ἀλλοφύλων. <span style="color:#b00e23">(2)</span> καὶ ἐπάταξεν
  Δαυιδ τὴν Μωαβ καὶ διεµέτρησεν αὐτοὺς ἐν σχοινίοις κοιµίσας αὐτοὺς ἐπὶ τὴν
  γῆν, καὶ ἐγένετο τὰ δύο σχοινίσµατα τοῦ θανατῶσαι, καὶ τὰ δύο σχοινίσµατα
  ἐζώγρησεν, καὶ ἐγένετο Μωαβ τῷ Δαυιδ εἰς δούλους φέροντας ξένια. <span style=
  "color:#b00e23">(3)</span> καὶ ἐπάταξεν Δαυιδ τὸν Αδρααζαρ υἱὸν Ρααβ βασιλέα
  Σουβα πορευοµένου αὐτοῦ ἐπιστῆσαι τὴν χεῖρα αὐτοῦ ἐπὶ τὸν ποταµὸν Εὐφράτην.
  <span style="color:#b00e23">(4)</span> καὶ προκατελάβετο Δαυιδ τῶν αὐτοῦ
  χίλια ἅρµατα καὶ ἑπτὰ χιλιάδας ἱππέων καὶ εἴκοσι χιλιάδας ἀνδρῶν πεζῶν, καὶ
  παρέλυσεν Δαυιδ πάντα τὰ ἅρµατα καὶ ὑπελίπετο ἐξ αὐτῶν ἑκατὸν ἅρµατα.
  <span style="color:#b00e23">(5)</span> καὶ παραγίνεται Συρία Δαµασκοῦ
  βοηθῆσαι τῷ Αδρααζαρ βασιλεῖ Σουβα, καὶ ἐπάταξεν Δαυιδ ἐν τῷ Σύρῳ εἴκοσι δύο
  χιλιάδας ἀνδρῶν. <span style="color:#b00e23">(6)</span> καὶ ἔθετο Δαυιδ
  φρουρὰν ἐν Συρίᾳ τῇ κατὰ Δαµασκόν, καὶ ἐγένετο ὁ Σύρος τῷ Δαυιδ εἰς δούλους
  φέροντας ξένια. καὶ ἔσωσεν κύριος τὸν Δαυιδ ἐν πᾶσιν, οἷς ἐπορεύετο. —
  <span style="color:#b00e23">(7)</span> καὶ ἔλαβεν Δαυιδ τοὺς χλιδῶνας τοὺς
  χρυσοῦς, οἳ ἦσαν ἐπὶ τῶν παίδων τῶν Αδρααζαρ βασιλέως Σουβα, καὶ ἤνεγκεν αὐτὰ
  εἰς Ιερουσαληµ· καὶ ἔλαβεν αὐτὰ Σουσακιµ βασιλεὺς Αἰγύπτου ἐν τῷ ἀναβῆναι
  αὐτὸν εἰς Ιερουσαληµ ἐν ἡµέραις Ροβοαµ υἱοῦ Σολοµῶντος. <span style=
  "color:#b00e23">(8)</span> καὶ ἐκ τῆς Μασβακ ἐκ τῶν ἐκλεκτῶν πόλεων τοῦ
  Αδρααζαρ ἔλαβεν ὁ βασιλεὺς Δαυιδ χαλκὸν πολὺν σφόδρα· ἐν αὐτῷ ἐποίησεν
  Σαλωµων τὴν θάλασσαν τὴν χαλκῆν καὶ τοὺς στύλους καὶ τοὺς λουτῆρας καὶ πάντα
  τὰ σκεύη. — <span style="color:#b00e23">(9)</span> καὶ ἤκουσεν Θοου ὁ
  βασιλεὺς Ηµαθ ὅτι ἐπάταξεν Δαυιδ πᾶσαν τὴν δύναµιν Αδρααζαρ, <span style=
  "color:#b00e23">(10)</span> καὶ ἀπέστειλεν Θοου Ιεδδουραν τὸν υἱὸν αὐτοῦ πρὸς
  βασιλέα Δαυιδ ἐρωτῆσαι αὐτὸν τὰ εἰς εἰρήνην καὶ εὐλογῆσαι αὐτὸν ὑπὲρ οὗ
  ἐπολέµησεν τὸν Αδρααζαρ καὶ ἐπάταξεν αὐτόν, ὅτι ἀντικείµενος ἦν τῷ Αδρααζαρ,
  καὶ ἐν ταῖς χερσὶν αὐτοῦ ἦσαν σκεύη ἀργυρᾶ καὶ σκεύη χρυσᾶ καὶ σκεύη χαλκᾶ.
  <span style="color:#b00e23">(11)</span> καὶ ταῦτα ἡγίασεν ὁ βασιλεὺς Δαυιδ τῷ
  κυρίῳ µετὰ τοῦ ἀργυρίου καὶ µετὰ τοῦ χρυσίου, οὗ ἡγίασεν ἐκ πασῶν τῶν πόλεων,
  ὧν κατεδυνάστευσεν, <span style="color:#b00e23">(12)</span> ἐκ τῆς Ιδουµαίας
  καὶ ἐκ τῆς Μωαβ καὶ ἐκ τῶν υἱῶν Αµµων καὶ ἐκ τῶν ἀλλοφύλων καὶ ἐξ Αµαληκ καὶ
  ἐκ τῶν σκύλων Αδρααζαρ υἱοῦ Ρααβ βασιλέως Σουβα. — <span style=
  "color:#b00e23">(13)</span> καὶ ἐποίησεν Δαυιδ ὄνοµα· καὶ ἐν τῷ ἀνακάµπτειν
  αὐτὸν ἐπάταξεν τὴν Ιδουµαίαν ἐν Γαιµελε εἰς ὀκτωκαίδεκα χιλιάδας.
  <span style="color:#b00e23">(14)</span> καὶ ἔθετο ἐν τῇ Ιδουµαίᾳ φρουράν, ἐν
  πάσῃ τῇ Ιδουµαίᾳ, καὶ ἐγένοντο πάντες οἱ Ιδουµαῖοι δοῦλοι τῷ βασιλεῖ. καὶ
  ἔσωσεν κύριος τὸν Δαυιδ ἐν πᾶσιν, οἷς ἐπορεύετο. <span style=
  "color:#b00e23">(15)</span> Καὶ ἐβασίλευσεν Δαυιδ ἐπὶ Ισραηλ, καὶ ἦν Δαυιδ
  ποιῶν κρίµα καὶ δικαιοσύνην ἐπὶ πάντα τὸν λαὸν αὐτοῦ. <span style=
  "color:#b00e23">(16)</span> καὶ Ιωαβ υἱὸς Σαρουιας ἐπὶ τῆς στρατιᾶς, καὶ
  Ιωσαφατ υἱὸς Αχια ἐπὶ τῶν ὑποµνηµάτων, <span style=
  "color:#b00e23">(17)</span> καὶ Σαδδουκ υἱὸς Αχιτωβ καὶ Αχιµελεχ υἱὸς Αβιαθαρ
  ἱερεῖς, καὶ Ασα ὁ γραµµατεύς, <span style="color:#b00e23">(18)</span> καὶ
  Βαναιας υἱὸς Ιωδαε σύµβουλος, καὶ ὁ Χελεθθι καὶ ὁ Φελεττι· καὶ υἱοὶ Δαυιδ
  αὐλάρχαι ἦσαν.</p>

  <h3 id="second_samuel9">9</h3>

  <p><span style="color:#b00e23">(1)</span> Καὶ εἶπεν Δαυιδ Εἰ ἔστιν ἔτι
  ὑπολελειµµένος τῷ οἴκῳ Σαουλ καὶ ποιήσω µετ’ αὐτοῦ ἔλεος ἕνεκεν Ιωναθαν;
  <span style="color:#b00e23">(2)</span> καὶ ἐκ τοῦ οἴκου Σαουλ παῖς ἦν καὶ
  ὄνοµα αὐτῷ Σιβα, καὶ καλοῦσιν αὐτὸν πρὸς Δαυιδ. καὶ εἶπεν πρὸς αὐτὸν ὁ
  βασιλεύς Εἰ σὺ εἶ Σιβα; καὶ εἶπεν Ἐγὼ δοῦλος σός. <span style=
  "color:#b00e23">(3)</span> καὶ εἶπεν ὁ βασιλεύς Εἰ ὑπολέλειπται ἐκ τοῦ οἴκου
  Σαουλ ἔτι ἀνὴρ καὶ ποιήσω µετ’ αὐτοῦ ἔλεος θεοῦ; καὶ εἶπεν Σιβα πρὸς τὸν
  βασιλέα Ἔτι ἔστιν υἱὸς τῷ Ιωναθαν πεπληγὼς τοὺς πόδας. <span style=
  "color:#b00e23">(4)</span> καὶ εἶπεν ὁ βασιλεύς Ποῦ οὗτος; καὶ εἶπεν Σιβα
  πρὸς τὸν βασιλέα Ἰδοὺ ἐν οἴκῳ Μαχιρ υἱοῦ Αµιηλ ἐκ τῆς Λαδαβαρ. <span style=
  "color:#b00e23">(5)</span> καὶ ἀπέστειλεν ὁ βασιλεὺς Δαυιδ καὶ ἔλαβεν αὐτὸν
  ἐκ τοῦ οἴκου Μαχιρ υἱοῦ Αµιηλ ἐκ τῆς Λαδαβαρ. <span style=
  "color:#b00e23">(6)</span> καὶ παραγίνεται Μεµφιβοσθε υἱὸς Ιωναθαν υἱοῦ Σαουλ
  πρὸς τὸν βασιλέα Δαυιδ καὶ ἔπεσεν ἐπὶ πρόσωπον αὐτοῦ καὶ προσεκύνησεν αὐτῷ.
  καὶ εἶπεν αὐτῷ Δαυιδ Μεµφιβοσθε· καὶ εἶπεν Ἰδοὺ ὁ δοῦλός σου. <span style=
  "color:#b00e23">(7)</span> καὶ εἶπεν αὐτῷ Δαυιδ Μὴ φοβοῦ, ὅτι ποιῶν ποιήσω
  µετὰ σοῦ ἔλεος διὰ Ιωναθαν τὸν πατέρα σου καὶ ἀποκαταστήσω σοι πάντα ἀγρὸν
  Σαουλ πατρὸς τοῦ πατρός σου, καὶ σὺ φάγῃ ἄρτον ἐπὶ τῆς τραπέζης µου διὰ
  παντός. <span style="color:#b00e23">(8)</span> καὶ προσεκύνησεν Μεµφιβοσθε
  καὶ εἶπεν Τίς εἰµι ὁ δοῦλός σου, ὅτι ἐπέβλεψας ἐπὶ τὸν κύνα τὸν τεθνηκότα τὸν
  ὅµοιον ἐµοί; <span style="color:#b00e23">(9)</span> καὶ ἐκάλεσεν ὁ βασιλεὺς
  Σιβα τὸ παιδάριον Σαουλ καὶ εἶπεν πρὸς αὐτόν Πάντα, ὅσα ἐστὶν τῷ Σαουλ καὶ
  ὅλῳ τῷ οἴκῳ αὐτοῦ, δέδωκα τῷ υἱῷ τοῦ κυρίου σου· <span style=
  "color:#b00e23">(10)</span> καὶ ἐργᾷ αὐτῷ τὴν γῆν, σὺ καὶ οἱ υἱοί σου καὶ οἱ
  δοῦλοί σου, καὶ εἰσοίσεις τῷ υἱῷ τοῦ κυρίου σου ἄρτους, καὶ ἔδεται αὐτούς·
  καὶ Μεµφιβοσθε υἱὸς τοῦ κυρίου σου φάγεται διὰ παντὸς ἄρτον ἐπὶ τῆς τραπέζης
  µου. (καὶ τῷ Σιβα ἦσαν πεντεκαίδεκα υἱοὶ καὶ εἴκοσι δοῦλοι.) <span style=
  "color:#b00e23">(11)</span> καὶ εἶπεν Σιβα πρὸς τὸν βασιλέα Κατὰ πάντα, ὅσα
  ἐντέταλται ὁ κύριός µου ὁ βασιλεὺς τῷ δούλῳ αὐτοῦ, οὕτως ποιήσει ὁ δοῦλός
  σου. καὶ Μεµφιβοσθε ἤσθιεν ἐπὶ τῆς τραπέζης Δαυιδ καθὼς εἷς τῶν υἱῶν τοῦ
  βασιλέως. <span style="color:#b00e23">(12)</span> καὶ τῷ Μεµφιβοσθε υἱὸς
  µικρὸς καὶ ὄνοµα αὐτῷ Μιχα. καὶ πᾶσα ἡ κατοίκησις τοῦ οἴκου Σιβα δοῦλοι τοῦ
  Μεµφιβοσθε. <span style="color:#b00e23">(13)</span> καὶ Μεµφιβοσθε κατῴκει ἐν
  Ιερουσαληµ, ὅτι ἐπὶ τῆς τραπέζης τοῦ βασιλέως διὰ παντὸς ἤσθιεν· καὶ αὐτὸς ἦν
  χωλὸς ἀµφοτέροις τοῖς ποσὶν αὐτοῦ.</p>

  <h3 id="second_samuel10">10</h3>

  <p><span style="color:#b00e23">(1)</span> Καὶ ἐγένετο µετὰ ταῦτα καὶ ἀπέθανεν
  βασιλεὺς υἱῶν Αµµων, καὶ ἐβασίλευσεν Αννων υἱὸς αὐτοῦ ἀντ’ αὐτοῦ.
  <span style="color:#b00e23">(2)</span> καὶ εἶπεν Δαυιδ Ποιήσω ἔλεος µετὰ
  Αννων υἱοῦ Ναας, ὃν τρόπον ἐποίησεν ὁ πατὴρ αὐτοῦ µετ’ ἐµοῦ ἔλεος· καὶ
  ἀπέστειλεν Δαυιδ παρακαλέσαι αὐτὸν ἐν χειρὶ τῶν δούλων αὐτοῦ περὶ τοῦ πατρὸς
  αὐτοῦ. καὶ παρεγένοντο οἱ παῖδες Δαυιδ εἰς τὴν γῆν υἱῶν Αµµων. <span style=
  "color:#b00e23">(3)</span> καὶ εἶπον οἱ ἄρχοντες υἱῶν Αµµων πρὸς Αννων τὸν
  κύριον αὐτῶν Μὴ παρὰ τὸ δοξάζειν Δαυιδ τὸν πατέρα σου ἐνώπιόν σου, ὅτι
  ἀπέστειλέν σοι παρακαλοῦντας; ἀλλ’ οὐχὶ ὅπως ἐρευνήσωσιν τὴν πόλιν καὶ
  κατασκοπήσωσιν αὐτὴν καὶ τοῦ κατασκέψασθαι αὐτὴν ἀπέστειλεν Δαυιδ τοὺς παῖδας
  αὐτοῦ πρὸς σέ; <span style="color:#b00e23">(4)</span> καὶ ἔλαβεν Αννων τοὺς
  παῖδας Δαυιδ καὶ ἐξύρησεν τοὺς πώγωνας αὐτῶν καὶ ἀπέκοψεν τοὺς µανδύας αὐτῶν
  ἐν τῷ ἡµίσει ἕως τῶν ἰσχίων αὐτῶν καὶ ἐξαπέστειλεν αὐτούς. <span style=
  "color:#b00e23">(5)</span> καὶ ἀνήγγειλαν τῷ Δαυιδ ὑπὲρ τῶν ἀνδρῶν, καὶ
  ἀπέστειλεν εἰς ἀπαντὴν αὐτῶν, ὅτι ἦσαν οἱ ἄνδρες ἠτιµασµένοι σφόδρα· καὶ
  εἶπεν ὁ βασιλεύς Καθίσατε ἐν Ιεριχω ἕως τοῦ ἀνατεῖλαι τοὺς πώγωνας ὑµῶν, καὶ
  ἐπιστραφήσεσθε. — <span style="color:#b00e23">(6)</span> καὶ εἶδαν οἱ υἱοὶ
  Αµµων ὅτι κατῃσχύνθησαν ὁ λαὸς Δαυιδ, καὶ ἀπέστειλαν οἱ υἱοὶ Αµµων καὶ
  ἐµισθώσαντο τὴν Συρίαν Βαιθροωβ, εἴκοσι χιλιάδας πεζῶν, καὶ τὸν βασιλέα
  Μααχα, χιλίους ἄνδρας, καὶ Ιστωβ, δώδεκα χιλιάδας ἀνδρῶν. <span style=
  "color:#b00e23">(7)</span> καὶ ἤκουσεν Δαυιδ καὶ ἀπέστειλεν τὸν Ιωαβ καὶ
  πᾶσαν τὴν δύναµιν, τοὺς δυνατούς. <span style="color:#b00e23">(8)</span> καὶ
  ἐξῆλθαν οἱ υἱοὶ Αµµων καὶ παρετάξαντο πόλεµον παρὰ τῇ θύρᾳ τῆς πύλης, καὶ
  Συρία Σουβα καὶ Ροωβ καὶ Ιστωβ καὶ Μααχα µόνοι ἐν ἀγρῷ. <span style=
  "color:#b00e23">(9)</span> καὶ εἶδεν Ιωαβ ὅτι ἐγενήθη πρὸς αὐτὸν ἀντιπρόσωπον
  τοῦ πολέµου, ἐκ τοῦ κατὰ πρόσωπον ἐξ ἐναντίας καὶ ἐκ τοῦ ὄπισθεν, καὶ
  ἐπέλεξεν ἐκ πάντων τῶν νεανίσκων Ισραηλ, καὶ παρετάξαντο ἐξ ἐναντίας Συρίας.
  <span style="color:#b00e23">(10)</span> καὶ τὸ κατάλοιπον τοῦ λαοῦ ἔδωκεν ἐν
  χειρὶ Αβεσσα τοῦ ἀδελφοῦ αὐτοῦ, καὶ παρετάξαντο ἐξ ἐναντίας υἱῶν Αµµων.
  <span style="color:#b00e23">(11)</span> καὶ εἶπεν Ἐὰν κραταιωθῇ Συρία ὑπὲρ
  ἐµέ, καὶ ἔσεσθέ µοι εἰς σωτηρίαν, καὶ ἐὰν υἱοὶ Αµµων κραταιωθῶσιν ὑπὲρ σέ,
  καὶ ἐσόµεθα τοῦ σῶσαί σε· <span style="color:#b00e23">(12)</span> ἀνδρίζου
  καὶ κραταιωθῶµεν ὑπὲρ τοῦ λαοῦ ἡµῶν καὶ περὶ τῶν πόλεων τοῦ θεοῦ ἡµῶν, καὶ
  κύριος ποιήσει τὸ ἀγαθὸν ἐν ὀφθαλµοῖς αὐτοῦ. <span style=
  "color:#b00e23">(13)</span> καὶ προσῆλθεν Ιωαβ καὶ ὁ λαὸς αὐτοῦ µετ’ αὐτοῦ
  εἰς πόλεµον πρὸς Συρίαν, καὶ ἔφυγαν ἀπὸ προσώπου αὐτοῦ. <span style=
  "color:#b00e23">(14)</span> καὶ οἱ υἱοὶ Αµµων εἶδαν ὅτι ἔφυγεν Συρία, καὶ
  ἔφυγαν ἀπὸ προσώπου Αβεσσα καὶ εἰσῆλθαν εἰς τὴν πόλιν. καὶ ἀνέστρεψεν Ιωαβ
  ἀπὸ τῶν υἱῶν Αµµων καὶ παρεγένοντο εἰς Ιερουσαληµ. — <span style=
  "color:#b00e23">(15)</span> καὶ εἶδεν Συρία ὅτι ἔπταισεν ἔµπροσθεν Ισραηλ,
  καὶ συνήχθησαν ἐπὶ τὸ αὐτό. <span style="color:#b00e23">(16)</span> καὶ
  ἀπέστειλεν Αδρααζαρ καὶ συνήγαγεν τὴν Συρίαν τὴν ἐκ τοῦ πέραν τοῦ ποταµοῦ
  Χαλαµακ, καὶ παρεγένοντο Αιλαµ, καὶ Σωβακ ἄρχων τῆς δυνάµεως Αδρααζαρ
  ἔµπροσθεν αὐτῶν. <span style="color:#b00e23">(17)</span> καὶ ἀνηγγέλη τῷ
  Δαυιδ, καὶ συνήγαγεν τὸν πάντα Ισραηλ καὶ διέβη τὸν Ιορδάνην καὶ παρεγένοντο
  εἰς Αιλαµ· καὶ παρετάξατο Συρία ἀπέναντι Δαυιδ καὶ ἐπολέµησαν µετ’ αὐτοῦ.
  <span style="color:#b00e23">(18)</span> καὶ ἔφυγεν Συρία ἀπὸ προσώπου Ισραηλ,
  καὶ ἀνεῖλεν Δαυιδ ἐκ τῆς Συρίας ἑπτακόσια ἅρµατα καὶ τεσσαράκοντα χιλιάδας
  ἱππέων· καὶ τὸν Σωβακ τὸν ἄρχοντα τῆς δυνάµεως αὐτοῦ ἐπάταξεν, καὶ ἀπέθανεν
  ἐκεῖ. <span style="color:#b00e23">(19)</span> καὶ εἶδαν πάντες οἱ βασιλεῖς οἱ
  δοῦλοι Αδρααζαρ ὅτι ἔπταισαν ἔµπροσθεν Ισραηλ, καὶ ηὐτοµόλησαν µετὰ Ισραηλ
  καὶ ἐδούλευσαν αὐτοῖς. καὶ ἐφοβήθη Συρία τοῦ σῶσαι ἔτι τοὺς υἱοὺς Αµµων.</p>

  <h3 id="second_samuel11">11</h3>

  <p><span style="color:#b00e23">(1)</span> Καὶ ἐγένετο ἐπιστρέψαντος τοῦ
  ἐνιαυτοῦ εἰς τὸν καιρὸν τῆς ἐξοδίας τῶν βασιλέων καὶ ἀπέστειλεν Δαυιδ τὸν
  Ιωαβ καὶ τοὺς παῖδας αὐτοῦ µετ’ αὐτοῦ καὶ τὸν πάντα Ισραηλ, καὶ διέφθειραν
  τοὺς υἱοὺς Αµµων καὶ διεκάθισαν ἐπὶ Ραββαθ· καὶ Δαυιδ ἐκάθισεν ἐν Ιερουσαληµ.
  <span style="color:#b00e23">(2)</span> Καὶ ἐγένετο πρὸς ἑσπέραν καὶ ἀνέστη
  Δαυιδ ἀπὸ τῆς κοίτης αὐτοῦ καὶ περιεπάτει ἐπὶ τοῦ δώµατος τοῦ οἴκου τοῦ
  βασιλέως καὶ εἶδεν γυναῖκα λουοµένην ἀπὸ τοῦ δώµατος, καὶ ἡ γυνὴ καλὴ τῷ
  εἴδει σφόδρα. <span style="color:#b00e23">(3)</span> καὶ ἀπέστειλεν Δαυιδ καὶ
  ἐζήτησεν τὴν γυναῖκα, καὶ εἶπεν Οὐχὶ αὕτη Βηρσαβεε θυγάτηρ Ελιαβ γυνὴ Ουριου
  τοῦ Χετταίου; <span style="color:#b00e23">(4)</span> καὶ ἀπέστειλεν Δαυιδ
  ἀγγέλους καὶ ἔλαβεν αὐτήν, καὶ εἰσῆλθεν πρὸς αὐτόν, καὶ ἐκοιµήθη µετ’ αὐτῆς,
  καὶ αὐτὴ ἁγιαζοµένη ἀπὸ ἀκαθαρσίας αὐτῆς καὶ ἀπέστρεψεν εἰς τὸν οἶκον αὐτῆς.
  <span style="color:#b00e23">(5)</span> καὶ ἐν γαστρὶ ἔλαβεν ἡ γυνή· καὶ
  ἀποστείλασα ἀπήγγειλεν τῷ Δαυιδ καὶ εἶπεν Ἐγώ εἰµι ἐν γαστρὶ ἔχω.
  <span style="color:#b00e23">(6)</span> καὶ ἀπέστειλεν Δαυιδ πρὸς Ιωαβ λέγων
  Ἀπόστειλον πρός µε τὸν Ουριαν τὸν Χετταῖον· καὶ ἀπέστειλεν Ιωαβ τὸν Ουριαν
  πρὸς Δαυιδ. <span style="color:#b00e23">(7)</span> καὶ παραγίνεται Ουριας καὶ
  εἰσῆλθεν πρὸς αὐτόν, καὶ ἐπηρώτησεν Δαυιδ εἰς εἰρήνην Ιωαβ καὶ εἰς εἰρήνην
  τοῦ λαοῦ καὶ εἰς εἰρήνην τοῦ πολέµου. <span style="color:#b00e23">(8)</span>
  καὶ εἶπεν Δαυιδ τῷ Ουρια Κατάβηθι εἰς τὸν οἶκόν σου καὶ νίψαι τοὺς πόδας σου·
  καὶ ἐξῆλθεν Ουριας ἐξ οἴκου τοῦ βασιλέως, καὶ ἐξῆλθεν ὀπίσω αὐτοῦ ἄρσις τοῦ
  βασιλέως. <span style="color:#b00e23">(9)</span> καὶ ἐκοιµήθη Ουριας παρὰ τῇ
  θύρᾳ τοῦ βασιλέως µετὰ τῶν δούλων τοῦ κυρίου αὐτοῦ καὶ οὐ κατέβη εἰς τὸν
  οἶκον αὐτοῦ. <span style="color:#b00e23">(10)</span> καὶ ἀνήγγειλαν τῷ Δαυιδ
  λέγοντες ὅτι Οὐ κατέβη Ουριας εἰς τὸν οἶκον αὐτοῦ. καὶ εἶπεν Δαυιδ πρὸς
  Ουριαν Οὐχὶ ἐξ ὁδοῦ σὺ ἔρχῃ; τί ὅτι οὐ κατέβης εἰς τὸν οἶκόν σου;
  <span style="color:#b00e23">(11)</span> καὶ εἶπεν Ουριας πρὸς Δαυιδ Ἡ κιβωτὸς
  καὶ Ισραηλ καὶ Ιουδας κατοικοῦσιν ἐν σκηναῖς, καὶ ὁ κύριός µου Ιωαβ καὶ οἱ
  δοῦλοι τοῦ κυρίου µου ἐπὶ πρόσωπον τοῦ ἀγροῦ παρεµβάλλουσιν· καὶ ἐγὼ
  εἰσελεύσοµαι εἰς τὸν οἶκόν µου φαγεῖν καὶ πιεῖν καὶ κοιµηθῆναι µετὰ τῆς
  γυναικός µου; πῶς; ζῇ ἡ ψυχή σου, εἰ ποιήσω τὸ ῥῆµα τοῦτο. <span style=
  "color:#b00e23">(12)</span> καὶ εἶπεν Δαυιδ πρὸς Ουριαν Κάθισον ἐνταῦθα καί
  γε σήµερον, καὶ αὔριον ἐξαποστελῶ σε· καὶ ἐκάθισεν Ουριας ἐν Ιερουσαληµ ἐν τῇ
  ἡµέρᾳ ἐκείνῃ καὶ τῇ ἐπαύριον. <span style="color:#b00e23">(13)</span> καὶ
  ἐκάλεσεν αὐτὸν Δαυιδ, καὶ ἔφαγεν ἐνώπιον αὐτοῦ καὶ ἔπιεν, καὶ ἐµέθυσεν αὐτόν·
  καὶ ἐξῆλθεν ἑσπέρας τοῦ κοιµηθῆναι ἐπὶ τῆς κοίτης αὐτοῦ µετὰ τῶν δούλων τοῦ
  κυρίου αὐτοῦ, καὶ εἰς τὸν οἶκον αὐτοῦ οὐ κατέβη. <span style=
  "color:#b00e23">(14)</span> καὶ ἐγένετο πρωὶ καὶ ἔγραψεν Δαυιδ βιβλίον πρὸς
  Ιωαβ καὶ ἀπέστειλεν ἐν χειρὶ Ουριου. <span style="color:#b00e23">(15)</span>
  καὶ ἔγραψεν ἐν τῷ βιβλίῳ λέγων Εἰσάγαγε τὸν Ουριαν ἐξ ἐναντίας τοῦ πολέµου
  τοῦ κραταιοῦ, καὶ ἀποστραφήσεσθε ἀπὸ ὄπισθεν αὐτοῦ, καὶ πληγήσεται καὶ
  ἀποθανεῖται. <span style="color:#b00e23">(16)</span> καὶ ἐγενήθη ἐν τῷ
  φυλάσσειν Ιωαβ ἐπὶ τὴν πόλιν καὶ ἔθηκεν τὸν Ουριαν εἰς τὸν τόπον, οὗ ᾔδει ὅτι
  ἄνδρες δυνάµεως ἐκεῖ. <span style="color:#b00e23">(17)</span> καὶ ἐξῆλθον οἱ
  ἄνδρες τῆς πόλεως καὶ ἐπολέµουν µετὰ Ιωαβ, καὶ ἔπεσαν ἐκ τοῦ λαοῦ ἐκ τῶν
  δούλων Δαυιδ, καὶ ἀπέθανεν καί γε Ουριας ὁ Χετταῖος. <span style=
  "color:#b00e23">(18)</span> καὶ ἀπέστειλεν Ιωαβ καὶ ἀπήγγειλεν τῷ βασιλεῖ
  πάντας τοὺς λόγους τοῦ πολέµου <span style="color:#b00e23">(19)</span> καὶ
  ἐνετείλατο τῷ ἀγγέλῳ λέγων Ἐν τῷ συντελέσαι σε πάντας τοὺς λόγους τοῦ πολέµου
  λαλῆσαι πρὸς τὸν βασιλέα <span style="color:#b00e23">(20)</span> καὶ ἔσται
  ἐὰν ἀναβῇ ὁ θυµὸς τοῦ βασιλέως καὶ εἴπῃ σοι Τί ὅτι ἠγγίσατε πρὸς τὴν πόλιν
  πολεµῆσαι; οὐκ ᾔδειτε ὅτι τοξεύσουσιν ἀπάνωθεν τοῦ τείχους; <span style=
  "color:#b00e23">(21)</span> τίς ἐπάταξεν τὸν Αβιµελεχ υἱὸν Ιεροβααλ; οὐχὶ
  γυνὴ ἔρριψεν ἐπ’ αὐτὸν κλάσµα µύλου ἐπάνωθεν τοῦ τείχους καὶ ἀπέθανεν ἐν
  Θαµασι; ἵνα τί προσηγάγετε πρὸς τὸ τεῖχος; καὶ ἐρεῖς Καί γε Ουριας ὁ δοῦλός
  σου ὁ Χετταῖος ἀπέθανεν. <span style="color:#b00e23">(22)</span> καὶ ἐπορεύθη
  ὁ ἄγγελος Ιωαβ πρὸς τὸν βασιλέα εἰς Ιερουσαληµ καὶ παρεγένετο καὶ ἀπήγγειλεν
  τῷ Δαυιδ πάντα, ὅσα ἀπήγγειλεν αὐτῷ Ιωαβ, πάντα τὰ ῥήµατα τοῦ πολέµου. καὶ
  ἐθυµώθη Δαυιδ πρὸς Ιωαβ καὶ εἶπεν πρὸς τὸν ἄγγελον Ἵνα τί προσηγάγετε πρὸς
  τὴν πόλιν τοῦ πολεµῆσαι; οὐκ ᾔδειτε ὅτι πληγήσεσθε ἀπὸ τοῦ τείχους; τίς
  ἐπάταξεν τὸν Αβιµελεχ υἱὸν Ιεροβααλ; οὐχὶ γυνὴ ἔρριψεν ἐπ’ αὐτὸν κλάσµα µύλου
  ἀπὸ τοῦ τείχους καὶ ἀπέθανεν ἐν Θαµασι; ἵνα τί προσηγάγετε πρὸς τὸ τεῖχος;
  <span style="color:#b00e23">(23)</span> καὶ εἶπεν ὁ ἄγγελος πρὸς Δαυιδ Ὅτι
  ἐκραταίωσαν ἐφ’ ἡµᾶς οἱ ἄνδρες καὶ ἐξῆλθαν ἐφ’ ἡµᾶς εἰς τὸν ἀγρόν, καὶ
  ἐγενήθηµεν ἐπ’ αὐτοὺς ἕως τῆς θύρας τῆς πύλης, <span style=
  "color:#b00e23">(24)</span> καὶ ἐτόξευσαν οἱ τοξεύοντες πρὸς τοὺς παῖδάς σου
  ἀπάνωθεν τοῦ τείχους, καὶ ἀπέθαναν τῶν παίδων τοῦ βασιλέως, καί γε ὁ δοῦλός
  σου Ουριας ὁ Χετταῖος ἀπέθανεν. <span style="color:#b00e23">(25)</span> καὶ
  εἶπεν Δαυιδ πρὸς τὸν ἄγγελον Τάδε ἐρεῖς πρὸς Ιωαβ Μὴ πονηρὸν ἔστω ἐν
  ὀφθαλµοῖς σου τὸ ῥῆµα τοῦτο, ὅτι ποτὲ µὲν οὕτως καὶ ποτὲ οὕτως φάγεται ἡ
  µάχαιρα· κραταίωσον τὸν πόλεµόν σου πρὸς τὴν πόλιν καὶ κατάσπασον αὐτὴν καὶ
  κραταίωσον αὐτόν. <span style="color:#b00e23">(26)</span> καὶ ἤκουσεν ἡ γυνὴ
  Ουριου ὅτι ἀπέθανεν Ουριας ὁ ἀνὴρ αὐτῆς, καὶ ἐκόψατο τὸν ἄνδρα αὐτῆς.
  <span style="color:#b00e23">(27)</span> καὶ διῆλθεν τὸ πένθος, καὶ ἀπέστειλεν
  Δαυιδ καὶ συνήγαγεν αὐτὴν εἰς τὸν οἶκον αὐτοῦ, καὶ ἐγενήθη αὐτῷ εἰς γυναῖκα
  καὶ ἔτεκεν αὐτῷ υἱόν. Καὶ πονηρὸν ἐφάνη τὸ ῥῆµα, ὃ ἐποίησεν Δαυιδ, ἐν
  ὀφθαλµοῖς κυρίου.</p>

  <h3 id="second_samuel12">12</h3>

  <p><span style="color:#b00e23">(1)</span> καὶ ἀπέστειλεν κύριος τὸν Ναθαν τὸν
  προφήτην πρὸς Δαυιδ, καὶ εἰσῆλθεν πρὸς αὐτὸν καὶ εἶπεν αὐτῷ Δύο ἦσαν ἄνδρες
  ἐν πόλει µιᾷ, εἷς πλούσιος καὶ εἷς πένης· <span style=
  "color:#b00e23">(2)</span> καὶ τῷ πλουσίῳ ἦν ποίµνια καὶ βουκόλια πολλὰ
  σφόδρα, <span style="color:#b00e23">(3)</span> καὶ τῷ πένητι οὐδὲν ἀλλ’ ἢ
  ἀµνὰς µία µικρά, ἣν ἐκτήσατο καὶ περιεποιήσατο καὶ ἐξέθρεψεν αὐτήν, καὶ
  ἡδρύνθη µετ’ αὐτοῦ καὶ µετὰ τῶν υἱῶν αὐτοῦ ἐπὶ τὸ αὐτό, ἐκ τοῦ ἄρτου αὐτοῦ
  ἤσθιεν καὶ ἐκ τοῦ ποτηρίου αὐτοῦ ἔπινεν καὶ ἐν τῷ κόλπῳ αὐτοῦ ἐκάθευδεν καὶ
  ἦν αὐτῷ ὡς θυγάτηρ· <span style="color:#b00e23">(4)</span> καὶ ἦλθεν πάροδος
  τῷ ἀνδρὶ τῷ πλουσίῳ, καὶ ἐφείσατο λαβεῖν ἐκ τῶν ποιµνίων αὐτοῦ καὶ ἐκ τῶν
  βουκολίων αὐτοῦ τοῦ ποιῆσαι τῷ ξένῳ ὁδοιπόρῳ ἐλθόντι πρὸς αὐτὸν καὶ ἔλαβεν
  τὴν ἀµνάδα τοῦ πένητος καὶ ἐποίησεν αὐτὴν τῷ ἀνδρὶ τῷ ἐλθόντι πρὸς αὐτόν.
  <span style="color:#b00e23">(5)</span> καὶ ἐθυµώθη ὀργῇ Δαυιδ σφόδρα τῷ
  ἀνδρί, καὶ εἶπεν Δαυιδ πρὸς Ναθαν Ζῇ κύριος, ὅτι υἱὸς θανάτου ὁ ἀνὴρ ὁ
  ποιήσας τοῦτο <span style="color:#b00e23">(6)</span> καὶ τὴν ἀµνάδα ἀποτείσει
  ἑπταπλασίονα ἀνθ’ ὧν ὅτι ἐποίησεν τὸ ῥῆµα τοῦτο καὶ περὶ οὗ οὐκ ἐφείσατο.
  <span style="color:#b00e23">(7)</span> καὶ εἶπεν Ναθαν πρὸς Δαυιδ Σὺ εἶ ὁ
  ἀνὴρ ὁ ποιήσας τοῦτο· τάδε λέγει κύριος ὁ θεὸς Ισραηλ Ἐγώ εἰµι ἔχρισά σε εἰς
  βασιλέα ἐπὶ Ισραηλ, καὶ ἐγώ εἰµι ἐρρυσάµην σε ἐκ χειρὸς Σαουλ <span style=
  "color:#b00e23">(8)</span> καὶ ἔδωκά σοι τὸν οἶκον τοῦ κυρίου σου καὶ τὰς
  γυναῖκας τοῦ κυρίου σου ἐν τῷ κόλπῳ σου καὶ ἔδωκά σοι τὸν οἶκον Ισραηλ καὶ
  Ιουδα· καὶ εἰ µικρόν ἐστιν, προσθήσω σοι κατὰ ταῦτα. <span style=
  "color:#b00e23">(9)</span> τί ὅτι ἐφαύλισας τὸν λόγον κυρίου τοῦ ποιῆσαι τὸ
  πονηρὸν ἐν ὀφθαλµοῖς αὐτοῦ; τὸν Ουριαν τὸν Χετταῖον ἐπάταξας ἐν ῥοµφαίᾳ καὶ
  τὴν γυναῖκα αὐτοῦ ἔλαβες σεαυτῷ εἰς γυναῖκα καὶ αὐτὸν ἀπέκτεινας ἐν ῥοµφαίᾳ
  υἱῶν Αµµων. <span style="color:#b00e23">(10)</span> καὶ νῦν οὐκ ἀποστήσεται
  ῥοµφαία ἐκ τοῦ οἴκου σου ἕως αἰῶνος ἀνθ’ ὧν ὅτι ἐξουδένωσάς µε καὶ ἔλαβες τὴν
  γυναῖκα τοῦ Ουριου τοῦ Χετταίου τοῦ εἶναί σοι εἰς γυναῖκα. <span style=
  "color:#b00e23">(11)</span> τάδε λέγει κύριος Ἰδοὺ ἐγὼ ἐξεγείρω ἐπὶ σὲ κακὰ
  ἐκ τοῦ οἴκου σου καὶ λήµψοµαι τὰς γυναῖκάς σου κατ’ ὀφθαλµούς σου καὶ δώσω τῷ
  πλησίον σου, καὶ κοιµηθήσεται µετὰ τῶν γυναικῶν σου ἐναντίον τοῦ ἡλίου
  τούτου· <span style="color:#b00e23">(12)</span> ὅτι σὺ ἐποίησας κρυβῇ, κἀγὼ
  ποιήσω τὸ ῥῆµα τοῦτο ἐναντίον παντὸς Ισραηλ καὶ ἀπέναντι τούτου τοῦ ἡλίου.
  <span style="color:#b00e23">(13)</span> καὶ εἶπεν Δαυιδ τῷ Ναθαν Ἡµάρτηκα τῷ
  κυρίῳ. καὶ εἶπεν Ναθαν πρὸς Δαυιδ Καὶ κύριος παρεβίβασεν τὸ ἁµάρτηµά σου, οὐ
  µὴ ἀποθάνῃς· <span style="color:#b00e23">(14)</span> πλὴν ὅτι παροξύνων
  παρώξυνας τοὺς ἐχθροὺς κυρίου ἐν τῷ ῥήµατι τούτῳ, καί γε ὁ υἱός σου ὁ τεχθείς
  σοι θανάτῳ ἀποθανεῖται. <span style="color:#b00e23">(15)</span> καὶ ἀπῆλθεν
  Ναθαν εἰς τὸν οἶκον αὐτοῦ. Καὶ ἔθραυσεν κύριος τὸ παιδίον, ὃ ἔτεκεν ἡ γυνὴ
  Ουριου τῷ Δαυιδ, καὶ ἠρρώστησεν. <span style="color:#b00e23">(16)</span> καὶ
  ἐζήτησεν Δαυιδ τὸν θεὸν περὶ τοῦ παιδαρίου, καὶ ἐνήστευσεν Δαυιδ νηστείαν καὶ
  εἰσῆλθεν καὶ ηὐλίσθη ἐν σάκκῳ ἐπὶ τῆς γῆς. <span style=
  "color:#b00e23">(17)</span> καὶ ἀνέστησαν ἐπ’ αὐτὸν οἱ πρεσβύτεροι τοῦ οἴκου
  αὐτοῦ τοῦ ἐγεῖραι αὐτὸν ἀπὸ τῆς γῆς, καὶ οὐκ ἠθέλησεν καὶ οὐ συνέφαγεν αὐτοῖς
  ἄρτον. <span style="color:#b00e23">(18)</span> καὶ ἐγένετο ἐν τῇ ἡµέρᾳ τῇ
  ἑβδόµῃ καὶ ἀπέθανε τὸ παιδάριον· καὶ ἐφοβήθησαν οἱ δοῦλοι Δαυιδ ἀναγγεῖλαι
  αὐτῷ ὅτι τέθνηκεν τὸ παιδάριον, ὅτι εἶπαν Ἰδοὺ ἐν τῷ ἔτι τὸ παιδάριον ζῆν
  ἐλαλήσαµεν πρὸς αὐτόν, καὶ οὐκ εἰσήκουσεν τῆς φωνῆς ἡµῶν· καὶ πῶς εἴπωµεν
  πρὸς αὐτὸν ὅτι τέθνηκεν τὸ παιδάριον; καὶ ποιήσει κακά. <span style=
  "color:#b00e23">(19)</span> καὶ συνῆκεν Δαυιδ ὅτι οἱ παῖδες αὐτοῦ
  ψιθυρίζουσιν, καὶ ἐνόησεν Δαυιδ ὅτι τέθνηκεν τὸ παιδάριον· καὶ εἶπεν Δαυιδ
  πρὸς τοὺς παῖδας αὐτοῦ Εἰ τέθνηκεν τὸ παιδάριον; καὶ εἶπαν Τέθνηκεν.
  <span style="color:#b00e23">(20)</span> καὶ ἀνέστη Δαυιδ ἐκ τῆς γῆς καὶ
  ἐλούσατο καὶ ἠλείψατο καὶ ἤMαξεν τὰ ἱµάτια αὐτοῦ καὶ εἰσῆλθεν εἰς τὸν οἶκον
  τοῦ θεοῦ καὶ προσεκύνησεν αὐτῷ· καὶ εἰσῆλθεν εἰς τὸν οἶκον αὐτοῦ καὶ ᾔτησεν
  ἄρτον φαγεῖν, καὶ παρέθηκαν αὐτῷ ἄρτον, καὶ ἔφαγεν. <span style=
  "color:#b00e23">(21)</span> καὶ εἶπαν οἱ παῖδες αὐτοῦ πρὸς αὐτόν Τί τὸ ῥῆµα
  τοῦτο, ὃ ἐποίησας; ἕνεκα τοῦ παιδαρίου ἔτι ζῶντος ἐνήστευες καὶ ἔκλαιες καὶ
  ἠγρύπνεις, καὶ ἡνίκα ἀπέθανεν τὸ παιδάριον, ἀνέστης καὶ ἔφαγες ἄρτον καὶ
  πέπωκας. <span style="color:#b00e23">(22)</span> καὶ εἶπεν Δαυιδ Ἐν τῷ τὸ
  παιδάριον ἔτι ζῆν ἐνήστευσα καὶ ἔκλαυσα, ὅτι εἶπα Τίς οἶδεν εἰ ἐλεήσει µε
  κύριος καὶ ζήσεται τὸ παιδάριον; <span style="color:#b00e23">(23)</span> καὶ
  νῦν τέθνηκεν· ἵνα τί τοῦτο ἐγὼ νηστεύω; µὴ δυνήσοµαι ἐπιστρέψαι αὐτὸ ἔτι; ἐγὼ
  πορεύσοµαι πρὸς αὐτόν, καὶ αὐτὸς οὐκ ἀναστρέψει πρός µε. <span style=
  "color:#b00e23">(24)</span> καὶ παρεκάλεσεν Δαυιδ Βηρσαβεε τὴν γυναῖκα αὐτοῦ
  καὶ εἰσῆλθεν πρὸς αὐτὴν καὶ ἐκοιµήθη µετ’ αὐτῆς, καὶ συνέλαβεν καὶ ἔτεκεν
  υἱόν, καὶ ἐκάλεσεν τὸ ὄνοµα αὐτοῦ Σαλωµων, καὶ κύριος ἠγάπησεν αὐτόν.
  <span style="color:#b00e23">(25)</span> καὶ ἀπέστειλεν ἐν χειρὶ Ναθαν τοῦ
  προφήτου, καὶ ἐκάλεσεν τὸ ὄνοµα αὐτοῦ Ιδεδι ἕνεκεν κυρίου. <span style=
  "color:#b00e23">(26)</span> Καὶ ἐπολέµησεν Ιωαβ ἐν Ραββαθ υἱῶν Αµµων καὶ
  κατέλαβεν τὴν πόλιν τῆς βασιλείας. <span style="color:#b00e23">(27)</span>
  καὶ ἀπέστειλεν Ιωαβ ἀγγέλους πρὸς Δαυιδ καὶ εἶπεν Ἐπολέµησα ἐν Ραββαθ καὶ
  κατελαβόµην τὴν πόλιν τῶν ὑδάτων· <span style="color:#b00e23">(28)</span> καὶ
  νῦν συνάγαγε τὸ κατάλοιπον τοῦ λαοῦ καὶ παρέµβαλε ἐπὶ τὴν πόλιν καὶ
  προκαταλαβοῦ αὐτήν, ἵνα µὴ προκαταλάβωµαι ἐγὼ τὴν πόλιν καὶ κληθῇ τὸ ὄνοµά
  µου ἐπ’ αὐτήν. <span style="color:#b00e23">(29)</span> καὶ συνήγαγεν Δαυιδ
  πάντα τὸν λαὸν καὶ ἐπορεύθη εἰς Ραββαθ καὶ ἐπολέµησεν ἐν αὐτῇ καὶ κατελάβετο
  αὐτήν. <span style="color:#b00e23">(30)</span> καὶ ἔλαβεν τὸν στέφανον Μελχολ
  τοῦ βασιλέως αὐτῶν ἀπὸ τῆς κεφαλῆς αὐτοῦ, καὶ ὁ σταθµὸς αὐτοῦ τάλαντον
  χρυσίου καὶ λίθου τιµίου, καὶ ἦν ἐπὶ τῆς κεφαλῆς Δαυιδ· καὶ σκῦλα τῆς πόλεως
  ἐξήνεγκεν πολλὰ σφόδρα. <span style="color:#b00e23">(31)</span> καὶ τὸν λαὸν
  τὸν ὄντα ἐν αὐτῇ ἐξήγαγεν καὶ ἔθηκεν ἐν τῷ πρίονι καὶ ἐν τοῖς τριβόλοις τοῖς
  σιδηροῖς καὶ διήγαγεν αὐτοὺς διὰ τοῦ πλινθείου· καὶ οὕτως ἐποίησεν πάσαις
  ταῖς πόλεσιν υἱῶν Αµµων. καὶ ἐπέστρεψεν Δαυιδ καὶ πᾶς ὁ λαὸς εἰς
  Ιερουσαληµ.</p>

  <h3 id="second_samuel13">13</h3>

  <p><span style="color:#b00e23">(1)</span> Καὶ ἐγενήθη µετὰ ταῦτα καὶ τῷ
  Αβεσσαλωµ υἱῷ Δαυιδ ἀδελφὴ καλὴ τῷ εἴδει σφόδρα, καὶ ὄνοµα αὐτῇ Θηµαρ, καὶ
  ἠγάπησεν αὐτὴν Αµνων υἱὸς Δαυιδ. <span style="color:#b00e23">(2)</span> καὶ
  ἐθλίβετο Αµνων ὥστε ἀρρωστεῖν διὰ Θηµαρ τὴν ἀδελφὴν αὐτοῦ, ὅτι παρθένος ἦν
  αὐτή, καὶ ὑπέρογκον ἐν ὀφθαλµοῖς Αµνων τοῦ ποιῆσαί τι αὐτῇ. <span style=
  "color:#b00e23">(3)</span> καὶ ἦν τῷ Αµνων ἑταῖρος, καὶ ὄνοµα αὐτῷ Ιωναδαβ
  υἱὸς Σαµαα τοῦ ἀδελφοῦ Δαυιδ· καὶ Ιωναδαβ ἀνὴρ σοφὸς σφόδρα. <span style=
  "color:#b00e23">(4)</span> καὶ εἶπεν αὐτῷ Τί σοι ὅτι σὺ οὕτως ἀσθενής, υἱὲ
  τοῦ βασιλέως, τὸ πρωὶ πρωί; οὐκ ἀπαγγελεῖς µοι; καὶ εἶπεν αὐτῷ Αµνων Θηµαρ
  τὴν ἀδελφὴν Αβεσσαλωµ τοῦ ἀδελφοῦ µου ἐγὼ ἀγαπῶ. <span style=
  "color:#b00e23">(5)</span> καὶ εἶπεν αὐτῷ Ιωναδαβ Κοιµήθητι ἐπὶ τῆς κοίτης
  σου καὶ µαλακίσθητι, καὶ εἰσελεύσεται ὁ πατήρ σου τοῦ ἰδεῖν σε, καὶ ἐρεῖς
  πρὸς αὐτόν Ἐλθέτω δὴ Θηµαρ ἡ ἀδελφή µου καὶ ψωµισάτω µε καὶ ποιησάτω κατ’
  ὀφθαλµούς µου βρῶµα, ὅπως ἴδω καὶ φάγω ἐκ τῶν χειρῶν αὐτῆς. <span style=
  "color:#b00e23">(6)</span> καὶ ἐκοιµήθη Αµνων καὶ ἠρρώστησεν, καὶ εἰσῆλθεν ὁ
  βασιλεὺς ἰδεῖν αὐτόν, καὶ εἶπεν Αµνων πρὸς τὸν βασιλέα Ἐλθέτω δὴ Θηµαρ ἡ
  ἀδελφή µου πρός µε καὶ κολλυρισάτω ἐν ὀφθαλµοῖς µου δύο κολλυρίδας, καὶ
  φάγοµαι ἐκ τῆς χειρὸς αὐτῆς. <span style="color:#b00e23">(7)</span> καὶ
  ἀπέστειλεν Δαυιδ πρὸς Θηµαρ εἰς τὸν οἶκον λέγων Πορεύθητι δὴ εἰς τὸν οἶκον
  Αµνων τοῦ ἀδελφοῦ σου καὶ ποίησον αὐτῷ βρῶµα. <span style=
  "color:#b00e23">(8)</span> καὶ ἐπορεύθη Θηµαρ εἰς τὸν οἶκον Αµνων ἀδελφοῦ
  αὐτῆς, καὶ αὐτὸς κοιµώµενος. καὶ ἔλαβεν τὸ σταῖς καὶ ἐφύρασεν καὶ ἐκολλύρισεν
  κατ’ ὀφθαλµοὺς αὐτοῦ καὶ ἥψησεν τὰς κολλυρίδας· <span style=
  "color:#b00e23">(9)</span> καὶ ἔλαβεν τὸ τήγανον καὶ κατεκένωσεν ἐνώπιον
  αὐτοῦ, καὶ οὐκ ἠθέλησεν φαγεῖν. καὶ εἶπεν Αµνων Ἐξαγάγετε πάντα ἄνδρα
  ἐπάνωθέν µου· καὶ ἐξήγαγον πάντα ἄνδρα ἀπὸ ἐπάνωθεν αὐτοῦ. <span style=
  "color:#b00e23">(10)</span> καὶ εἶπεν Αµνων πρὸς Θηµαρ Εἰσένεγκε τὸ βρῶµα εἰς
  τὸ ταµιεῖον, καὶ φάγοµαι ἐκ τῆς χειρός σου. καὶ ἔλαβεν Θηµαρ τὰς κολλυρίδας,
  ἃς ἐποίησεν, καὶ εἰσήνεγκεν τῷ Αµνων ἀδελφῷ αὐτῆς εἰς τὸν κοιτῶνα
  <span style="color:#b00e23">(11)</span> καὶ προσήγαγεν αὐτῷ τοῦ φαγεῖν, καὶ
  ἐπελάβετο αὐτῆς καὶ εἶπεν αὐτῇ Δεῦρο κοιµήθητι µετ’ ἐµοῦ, ἀδελφή µου.
  <span style="color:#b00e23">(12)</span> καὶ εἶπεν αὐτῷ Μή, ἄδελφέ µου, µὴ
  ταπεινώσῃς µε, διότι οὐ ποιηθήσεται οὕτως ἐν Ισραηλ· µὴ ποιήσῃς τὴν ἀφροσύνην
  ταύτην· <span style="color:#b00e23">(13)</span> καὶ ἐγὼ ποῦ ἀποίσω τὸ ὄνειδός
  µου; καὶ σὺ ἔσῃ ὡς εἷς τῶν ἀφρόνων ἐν Ισραηλ· καὶ νῦν λάλησον δὴ πρὸς τὸν
  βασιλέα, ὅτι οὐ µὴ κωλύσῃ µε ἀπὸ σοῦ. <span style="color:#b00e23">(14)</span>
  καὶ οὐκ ἠθέλησεν Αµνων τοῦ ἀκοῦσαι τῆς φωνῆς αὐτῆς καὶ ἐκραταίωσεν ὑπὲρ αὐτὴν
  καὶ ἐταπείνωσεν αὐτὴν καὶ ἐκοιµήθη µετ’ αὐτῆς. <span style=
  "color:#b00e23">(15)</span> καὶ ἐµίσησεν αὐτὴν Αµνων µῖσος µέγα σφόδρα, ὅτι
  µέγα τὸ µῖσος, ὃ ἐµίσησεν αὐτήν, ὑπὲρ τὴν ἀγάπην, ἣν ἠγάπησεν αὐτήν. καὶ
  εἶπεν αὐτῇ Αµνων Ἀνάστηθι καὶ πορεύου. <span style=
  "color:#b00e23">(16)</span> καὶ εἶπεν αὐτῷ Θηµαρ Μή, ἄδελφε, ὅτι µεγάλη ἡ
  κακία ἡ ἐσχάτη ὑπὲρ τὴν πρώτην, ἣν ἐποίησας µετ’ ἐµοῦ, τοῦ ἐξαποστεῖλαί µε.
  καὶ οὐκ ἠθέλησεν Αµνων ἀκοῦσαι τῆς φωνῆς αὐτῆς. <span style=
  "color:#b00e23">(17)</span> καὶ ἐκάλεσεν τὸ παιδάριον αὐτοῦ τὸν προεστηκότα
  τοῦ οἴκου αὐτοῦ καὶ εἶπεν αὐτῷ Ἐξαποστείλατε δὴ ταύτην ἀπ’ ἐµοῦ ἔξω καὶ
  ἀπόκλεισον τὴν θύραν ὀπίσω αὐτῆς. <span style="color:#b00e23">(18)</span> καὶ
  ἐπ’ αὐτῆς ἦν χιτὼν καρπωτός, ὅτι οὕτως ἐνεδιδύσκοντο αἱ θυγατέρες τοῦ
  βασιλέως αἱ παρθένοι τοὺς ἐπενδύτας αὐτῶν· καὶ ἐξήγαγεν αὐτὴν ὁ λειτουργὸς
  αὐτοῦ ἔξω καὶ ἀπέκλεισεν τὴν θύραν ὀπίσω αὐτῆς· <span style=
  "color:#b00e23">(19)</span> καὶ ἔλαβεν Θηµαρ σποδὸν καὶ ἐπέθηκεν ἐπὶ τὴν
  κεφαλὴν αὐτῆς καὶ τὸν χιτῶνα τὸν καρπωτὸν τὸν ἐπ’ αὐτῆς διέρρηξεν καὶ
  ἐπέθηκεν τὰς χεῖρας αὐτῆς ἐπὶ τὴν κεφαλὴν αὐτῆς καὶ ἐπορεύθη πορευοµένη καὶ
  κράζουσα. <span style="color:#b00e23">(20)</span> καὶ εἶπεν πρὸς αὐτὴν
  Αβεσσαλωµ ὁ ἀδελφὸς αὐτῆς Μὴ Αµνων ὁ ἀδελφός σου ἐγένετο µετὰ σοῦ; καὶ νῦν,
  ἀδελφή µου, κώφευσον, ὅτι ἀδελφός σού ἐστιν· µὴ θῇς τὴν καρδίαν σου τοῦ
  λαλῆσαι εἰς τὸ ῥῆµα τοῦτο. καὶ ἐκάθισεν Θηµαρ χηρεύουσα ἐν οἴκῳ Αβεσσαλωµ τοῦ
  ἀδελφοῦ αὐτῆς. <span style="color:#b00e23">(21)</span> καὶ ἤκουσεν ὁ βασιλεὺς
  Δαυιδ πάντας τοὺς λόγους τούτους καὶ ἐθυµώθη σφόδρα· καὶ οὐκ ἐλύπησεν τὸ
  πνεῦµα Αµνων τοῦ υἱοῦ αὐτοῦ, ὅτι ἠγάπα αὐτόν, ὅτι πρωτότοκος αὐτοῦ ἦν.
  <span style="color:#b00e23">(22)</span> καὶ οὐκ ἐλάλησεν Αβεσσαλωµ µετὰ Αµνων
  ἀπὸ πονηροῦ ἕως ἀγαθοῦ, ὅτι ἐµίσει Αβεσσαλωµ τὸν Αµνων ἐπὶ λόγου οὗ
  ἐταπείνωσεν Θηµαρ τὴν ἀδελφὴν αὐτοῦ. <span style="color:#b00e23">(23)</span>
  Καὶ ἐγένετο εἰς διετηρίδα ἡµερῶν καὶ ἦσαν κείροντες τῷ Αβεσσαλωµ ἐν Βελασωρ
  τῇ ἐχόµενα Εφραιµ, καὶ ἐκάλεσεν Αβεσσαλωµ πάντας τοὺς υἱοὺς τοῦ βασιλέως.
  <span style="color:#b00e23">(24)</span> καὶ ἦλθεν Αβεσσαλωµ πρὸς τὸν βασιλέα
  καὶ εἶπεν Ἰδοὺ δὴ κείρουσιν τῷ δούλῳ σου, πορευθήτω δὴ ὁ βασιλεὺς καὶ οἱ
  παῖδες αὐτοῦ µετὰ τοῦ δούλου σου. <span style="color:#b00e23">(25)</span> καὶ
  εἶπεν ὁ βασιλεὺς πρὸς Αβεσσαλωµ Μὴ δή, υἱέ µου, µὴ πορευθῶµεν πάντες ἡµεῖς,
  καὶ οὐ µὴ καταβαρυνθῶµεν ἐπὶ σέ. καὶ ἐβιάσατο αὐτόν, καὶ οὐκ ἠθέλησεν τοῦ
  πορευθῆναι καὶ εὐλόγησεν αὐτόν. <span style="color:#b00e23">(26)</span> καὶ
  εἶπεν Αβεσσαλωµ Καὶ εἰ µή, πορευθήτω δὴ µεθ’ ἡµῶν Αµνων ὁ ἀδελφός µου. καὶ
  εἶπεν αὐτῷ ὁ βασιλεύς Ἵνα τί πορευθῇ µετὰ σοῦ; <span style=
  "color:#b00e23">(27)</span> καὶ ἐβιάσατο αὐτὸν Αβεσσαλωµ, καὶ ἀπέστειλεν µετ’
  αὐτοῦ τὸν Αµνων καὶ πάντας τοὺς υἱοὺς τοῦ βασιλέως. καὶ ἐποίησεν Αβεσσαλωµ
  πότον κατὰ τὸν πότον τοῦ βασιλέως. <span style="color:#b00e23">(28)</span>
  καὶ ἐνετείλατο Αβεσσαλωµ τοῖς παιδαρίοις αὐτοῦ λέγων Ἴδετε ὡς ἂν ἀγαθυνθῇ ἡ
  καρδία Αµνων ἐν τῷ οἴνῳ καὶ εἴπω πρὸς ὑµᾶς Πατάξατε τὸν Αµνων, καὶ θανατώσατε
  αὐτόν· µὴ φοβηθῆτε, ὅτι οὐχὶ ἐγώ εἰµι ἐντέλλοµαι ὑµῖν; ἀνδρίζεσθε καὶ γίνεσθε
  εἰς υἱοὺς δυνάµεως. <span style="color:#b00e23">(29)</span> καὶ ἐποίησαν τὰ
  παιδάρια Αβεσσαλωµ τῷ Αµνων καθὰ ἐνετείλατο αὐτοῖς Αβεσσαλωµ. καὶ ἀνέστησαν
  πάντες οἱ υἱοὶ τοῦ βασιλέως καὶ ἐπεκάθισαν ἀνὴρ ἐπὶ τὴν ἡµίονον αὐτοῦ καὶ
  ἔφυγαν. <span style="color:#b00e23">(30)</span> καὶ ἐγένετο αὐτῶν ὄντων ἐν τῇ
  ὁδῷ καὶ ἡ ἀκοὴ ἦλθεν πρὸς Δαυιδ λέγων Ἐπάταξεν Αβεσσαλωµ πάντας τοὺς υἱοὺς
  τοῦ βασιλέως, καὶ οὐ κατελείφθη ἐξ αὐτῶν οὐδὲ εἷς. <span style=
  "color:#b00e23">(31)</span> καὶ ἀνέστη ὁ βασιλεὺς καὶ διέρρηξεν τὰ ἱµάτια
  αὐτοῦ καὶ ἐκοιµήθη ἐπὶ τὴν γῆν, καὶ πάντες οἱ παῖδες αὐτοῦ οἱ περιεστῶτες
  αὐτῷ διέρρηξαν τὰ ἱµάτια αὐτῶν. <span style="color:#b00e23">(32)</span> καὶ
  ἀπεκρίθη Ιωναδαβ υἱὸς Σαµαα ἀδελφοῦ Δαυιδ καὶ εἶπεν Μὴ εἰπάτω ὁ κύριός µου ὁ
  βασιλεὺς ὅτι πάντα τὰ παιδάρια τοὺς υἱοὺς τοῦ βασιλέως ἐθανάτωσεν, ὅτι Αµνων
  µονώτατος ἀπέθανεν· ὅτι ἐπὶ στόµατος Αβεσσαλωµ ἦν κείµενος ἀπὸ τῆς ἡµέρας, ἧς
  ἐταπείνωσεν Θηµαρ τὴν ἀδελφὴν αὐτοῦ· <span style="color:#b00e23">(33)</span>
  καὶ νῦν µὴ θέσθω ὁ κύριός µου ὁ βασιλεὺς ἐπὶ τὴν καρδίαν αὐτοῦ ῥῆµα λέγων
  Πάντες οἱ υἱοὶ τοῦ βασιλέως ἀπέθαναν, ὅτι ἀλλ’ ἢ Αµνων µονώτατος ἀπέθανεν.
  <span style="color:#b00e23">(34)</span> καὶ ἀπέδρα Αβεσσαλωµ. καὶ ἦρεν τὸ
  παιδάριον ὁ σκοπὸς τοὺς ὀφθαλµοὺς αὐτοῦ καὶ εἶδεν καὶ ἰδοὺ λαὸς πολὺς
  πορευόµενος ἐν τῇ ὁδῷ ὄπισθεν αὐτοῦ ἐκ πλευρᾶς τοῦ ὄρους ἐν τῇ καταβάσει· καὶ
  παρεγένετο ὁ σκοπὸς καὶ ἀπήγγειλεν τῷ βασιλεῖ καὶ εἶπεν Ἄνδρας ἑώρακα ἐκ τῆς
  ὁδοῦ τῆς Ωρωνην ἐκ µέρους τοῦ ὄρους. <span style="color:#b00e23">(35)</span>
  καὶ εἶπεν Ιωναδαβ πρὸς τὸν βασιλέα Ἰδοὺ οἱ υἱοὶ τοῦ βασιλέως πάρεισιν· κατὰ
  τὸν λόγον τοῦ δούλου σου, οὕτως ἐγένετο. <span style=
  "color:#b00e23">(36)</span> καὶ ἐγένετο ἡνίκα συνετέλεσεν λαλῶν, καὶ ἰδοὺ οἱ
  υἱοὶ τοῦ βασιλέως ἦλθαν καὶ ἐπῆραν τὴν φωνὴν αὐτῶν καὶ ἔκλαυσαν, καί γε ὁ
  βασιλεὺς καὶ πάντες οἱ παῖδες αὐτοῦ ἔκλαυσαν κλαυθµὸν µέγαν σφόδρα.
  <span style="color:#b00e23">(37)</span> καὶ Αβεσσαλωµ ἔφυγεν καὶ ἐπορεύθη
  πρὸς Θολµαι υἱὸν Εµιουδ βασιλέα Γεδσουρ εἰς γῆν Μαχαδ. καὶ ἐπένθησεν ὁ
  βασιλεὺς Δαυιδ ἐπὶ τὸν υἱὸν αὐτοῦ πάσας τὰς ἡµέρας. <span style=
  "color:#b00e23">(38)</span> Καὶ Αβεσσαλωµ ἀπέδρα καὶ ἐπορεύθη εἰς Γεδσουρ καὶ
  ἦν ἐκεῖ ἔτη τρία. <span style="color:#b00e23">(39)</span> καὶ ἐκόπασεν τὸ
  πνεῦµα τοῦ βασιλέως τοῦ ἐξελθεῖν ὀπίσω Αβεσσαλωµ, ὅτι παρεκλήθη ἐπὶ Αµνων ὅτι
  ἀπέθανεν.</p>

  <h3 id="second_samuel14">14</h3>

  <p><span style="color:#b00e23">(1)</span> καὶ ἔγνω Ιωαβ υἱὸς Σαρουιας ὅτι ἡ
  καρδία τοῦ βασιλέως ἐπὶ Αβεσσαλωµ. <span style="color:#b00e23">(2)</span> καὶ
  ἀπέστειλεν Ιωαβ εἰς Θεκωε καὶ ἔλαβεν ἐκεῖθεν γυναῖκα σοφὴν καὶ εἶπεν πρὸς
  αὐτήν Πένθησον δὴ καὶ ἔνδυσαι ἱµάτια πενθικὰ καὶ µὴ ἀλείψῃ ἔλαιον καὶ ἔσῃ ὡς
  γυνὴ πενθοῦσα ἐπὶ τεθνηκότι τοῦτο ἡµέρας πολλὰς <span style=
  "color:#b00e23">(3)</span> καὶ ἐλεύσῃ πρὸς τὸν βασιλέα καὶ λαλήσεις πρὸς
  αὐτὸν κατὰ τὸ ῥῆµα τοῦτο· καὶ ἔθηκεν Ιωαβ τοὺς λόγους ἐν τῷ στόµατι αὐτῆς.
  <span style="color:#b00e23">(4)</span> καὶ εἰσῆλθεν ἡ γυνὴ ἡ Θεκωῖτις πρὸς
  τὸν βασιλέα καὶ ἔπεσεν ἐπὶ πρόσωπον αὐτῆς εἰς τὴν γῆν καὶ προσεκύνησεν αὐτῷ
  καὶ εἶπεν Σῶσον, βασιλεῦ, σῶσον. <span style="color:#b00e23">(5)</span> καὶ
  εἶπεν πρὸς αὐτὴν ὁ βασιλεύς Τί ἐστίν σοι; ἡ δὲ εἶπεν Καὶ µάλα γυνὴ χήρα ἐγώ
  εἰµι, καὶ ἀπέθανεν ὁ ἀνήρ µου. <span style="color:#b00e23">(6)</span> καί γε
  τῇ δούλῃ σου δύο υἱοί, καὶ ἐµαχέσαντο ἀµφότεροι ἐν τῷ ἀγρῷ, καὶ οὐκ ἦν ὁ
  ἐξαιρούµενος ἀνὰ µέσον αὐτῶν, καὶ ἔπαισεν ὁ εἷς τὸν ἀδελφὸν αὐτοῦ καὶ
  ἐθανάτωσεν αὐτόν. <span style="color:#b00e23">(7)</span> καὶ ἰδοὺ ἐπανέστη
  ὅλη ἡ πατριὰ πρὸς τὴν δούλην σου καὶ εἶπαν Δὸς τὸν παίσαντα τὸν ἀδελφὸν αὐτοῦ
  καὶ θανατώσοµεν αὐτὸν ἀντὶ τῆς ψυχῆς τοῦ ἀδελφοῦ αὐτοῦ, οὗ ἀπέκτεινεν, καὶ
  ἐξαροῦµεν καί γε τὸν κληρονόµον ὑµῶν· καὶ σβέσουσιν τὸν ἄνθρακά µου τὸν
  καταλειφθέντα ὥστε µὴ θέσθαι τῷ ἀνδρί µου κατάλειµµα καὶ ὄνοµα ἐπὶ προσώπου
  τῆς γῆς. <span style="color:#b00e23">(8)</span> καὶ εἶπεν ὁ βασιλεύς
  Ὑγιαίνουσα βάδιζε εἰς τὸν οἶκόν σου, κἀγὼ ἐντελοῦµαι περὶ σοῦ. <span style=
  "color:#b00e23">(9)</span> καὶ εἶπεν ἡ γυνὴ ἡ Θεκωῖτις πρὸς τὸν βασιλέα Ἐπ’
  ἐµέ, κύριέ µου βασιλεῦ, ἡ ἀνοµία καὶ ἐπὶ τὸν οἶκον τοῦ πατρός µου, καὶ ὁ
  βασιλεὺς καὶ ὁ θρόνος αὐτοῦ ἀθῷος. <span style="color:#b00e23">(10)</span>
  καὶ εἶπεν ὁ βασιλεύς Τίς ὁ λαλῶν πρὸς σέ; καὶ ἄξεις αὐτὸν πρὸς ἐµέ, καὶ οὐ
  προσθήσει ἔτι ἅψασθαι αὐτοῦ. <span style="color:#b00e23">(11)</span> καὶ
  εἶπεν Μνηµονευσάτω δὴ ὁ βασιλεὺς τὸν κύριον θεὸν αὐτοῦ πληθυνθῆναι ἀγχιστέα
  τοῦ αἵµατος τοῦ διαφθεῖραι καὶ οὐ µὴ ἐξάρωσιν τὸν υἱόν µου· καὶ εἶπεν Ζῇ
  κύριος, εἰ πεσεῖται ἀπὸ τῆς τριχὸς τοῦ υἱοῦ σου ἐπὶ τὴν γῆν. <span style=
  "color:#b00e23">(12)</span> καὶ εἶπεν ἡ γυνή Λαλησάτω δὴ ἡ δούλη σου πρὸς τὸν
  κύριόν µου τὸν βασιλέα ῥῆµα· καὶ εἶπεν Λάλησον. <span style=
  "color:#b00e23">(13)</span> καὶ εἶπεν ἡ γυνή Ἵνα τί ἐλογίσω τοιοῦτο ἐπὶ λαὸν
  θεοῦ; ἦ ἐκ στόµατος τοῦ βασιλέως ὁ λόγος οὗτος ὡς πληµµέλεια τοῦ µὴ
  ἐπιστρέψαι τὸν βασιλέα τὸν ἐξωσµένον αὐτοῦ. <span style=
  "color:#b00e23">(14)</span> ὅτι θανάτῳ ἀποθανούµεθα, καὶ ὥσπερ τὸ ὕδωρ τὸ
  καταφερόµενον ἐπὶ τῆς γῆς, ὃ οὐ συναχθήσεται· καὶ λήµψεται ὁ θεὸς ψυχήν, καὶ
  λογιζόµενος τοῦ ἐξῶσαι ἀπ’ αὐτοῦ ἐξωσµένον. <span style=
  "color:#b00e23">(15)</span> καὶ νῦν ὃ ἦλθον λαλῆσαι πρὸς τὸν βασιλέα τὸν
  κύριόν µου τὸ ῥῆµα τοῦτο, ὅτι ὄψεταί µε ὁ λαός, καὶ ἐρεῖ ἡ δούλη σου Λαλησάτω
  δὴ πρὸς τὸν βασιλέα, εἴ πως ποιήσει ὁ βασιλεὺς τὸ ῥῆµα τῆς δούλης αὐτοῦ·
  <span style="color:#b00e23">(16)</span> ὅτι ἀκούσει ὁ βασιλεὺς ῥύσασθαι τὴν
  δούλην αὐτοῦ ἐκ χειρὸς τοῦ ἀνδρὸς τοῦ ζητοῦντος ἐξᾶραί µε καὶ τὸν υἱόν µου
  ἀπὸ κληρονοµίας θεοῦ. <span style="color:#b00e23">(17)</span> καὶ εἶπεν ἡ
  γυνή Εἴη δὴ ὁ λόγος τοῦ κυρίου µου τοῦ βασιλέως εἰς θυσίαν, ὅτι καθὼς ἄγγελος
  θεοῦ οὕτως ὁ κύριός µου ὁ βασιλεὺς τοῦ ἀκούειν τὸ ἀγαθὸν καὶ τὸ πονηρόν, καὶ
  κύριος ὁ θεός σου ἔσται µετὰ σοῦ. <span style="color:#b00e23">(18)</span> καὶ
  ἀπεκρίθη ὁ βασιλεὺς καὶ εἶπεν πρὸς τὴν γυναῖκα Μὴ δὴ κρύψῃς ἀπ’ ἐµοῦ ῥῆµα, ὃ
  ἐγὼ ἐπερωτῶ σε. καὶ εἶπεν ἡ γυνή Λαλησάτω δὴ ὁ κύριός µου ὁ βασιλεύς.
  <span style="color:#b00e23">(19)</span> καὶ εἶπεν ὁ βασιλεύς Μὴ ἡ χεὶρ Ιωαβ
  ἐν παντὶ τούτῳ µετὰ σοῦ; καὶ εἶπεν ἡ γυνὴ τῷ βασιλεῖ Ζῇ ἡ ψυχή σου, κύριέ µου
  βασιλεῦ, εἰ ἔστιν εἰς τὰ δεξιὰ ἢ εἰς τὰ ἀριστερὰ ἐκ πάντων, ὧν ἐλάλησεν ὁ
  κύριός µου ὁ βασιλεύς, ὅτι ὁ δοῦλός σου Ιωαβ αὐτὸς ἐνετείλατό µοι καὶ αὐτὸς
  ἔθετο ἐν τῷ στόµατι τῆς δούλης σου πάντας τοὺς λόγους τούτους· <span style=
  "color:#b00e23">(20)</span> ἕνεκεν τοῦ περιελθεῖν τὸ πρόσωπον τοῦ ῥήµατος
  τούτου ἐποίησεν ὁ δοῦλός σου Ιωαβ τὸν λόγον τοῦτον, καὶ ὁ κύριός µου σοφὸς
  καθὼς σοφία ἀγγέλου τοῦ θεοῦ τοῦ γνῶναι πάντα τὰ ἐν τῇ γῇ. <span style=
  "color:#b00e23">(21)</span> καὶ εἶπεν ὁ βασιλεὺς πρὸς Ιωαβ Ἰδοὺ δὴ ἐποίησά
  σοι κατὰ τὸν λόγον σου τοῦτον· πορεύου ἐπίστρεψον τὸ παιδάριον τὸν Αβεσσαλωµ.
  <span style="color:#b00e23">(22)</span> καὶ ἔπεσεν Ιωαβ ἐπὶ πρόσωπον αὐτοῦ
  ἐπὶ τὴν γῆν καὶ προσεκύνησεν καὶ εὐλόγησεν τὸν βασιλέα, καὶ εἶπεν Ιωαβ
  Σήµερον ἔγνω ὁ δοῦλός σου ὅτι εὗρον χάριν ἐν ὀφθαλµοῖς σου, κύριέ µου
  βασιλεῦ, ὅτι ἐποίησεν ὁ κύριός µου ὁ βασιλεὺς τὸν λόγον τοῦ δούλου αὐτοῦ.
  <span style="color:#b00e23">(23)</span> καὶ ἀνέστη Ιωαβ καὶ ἐπορεύθη εἰς
  Γεδσουρ καὶ ἤγαγεν τὸν Αβεσσαλωµ εἰς Ιερουσαληµ. <span style=
  "color:#b00e23">(24)</span> καὶ εἶπεν ὁ βασιλεύς Ἀποστραφήτω εἰς τὸν οἶκον
  αὐτοῦ καὶ τὸ πρόσωπόν µου µὴ βλεπέτω. καὶ ἀπέστρεψεν Αβεσσαλωµ εἰς τὸν οἶκον
  αὐτοῦ καὶ τὸ πρόσωπον τοῦ βασιλέως οὐκ εἶδεν. — <span style=
  "color:#b00e23">(25)</span> καὶ ὡς Αβεσσαλωµ οὐκ ἦν ἀνὴρ ἐν παντὶ Ισραηλ
  αἰνετὸς σφόδρα, ἀπὸ ἴχνους ποδὸς αὐτοῦ καὶ ἕως κορυφῆς αὐτοῦ οὐκ ἦν ἐν αὐτῷ
  µῶµος. <span style="color:#b00e23">(26)</span> καὶ ἐν τῷ κείρεσθαι αὐτὸν τὴν
  κεφαλὴν αὐτοῦ — καὶ ἐγένετο ἀπ’ ἀρχῆς ἡµερῶν εἰς ἡµέρας, ὡς ἂν ἐκείρετο, ὅτι
  κατεβαρύνετο ἐπ’ αὐτόν — καὶ κειρόµενος αὐτὴν ἔστησεν τὴν τρίχα τῆς κεφαλῆς
  αὐτοῦ διακοσίους σίκλους ἐν τῷ σίκλῳ τῷ βασιλικῷ. <span style=
  "color:#b00e23">(27)</span> καὶ ἐτέχθησαν τῷ Αβεσσαλωµ τρεῖς υἱοὶ καὶ θυγάτηρ
  µία, καὶ ὄνοµα αὐτῇ Θηµαρ· αὕτη ἦν γυνὴ καλὴ σφόδρα καὶ γίνεται γυνὴ τῷ
  Ροβοαµ υἱῷ Σαλωµων καὶ τίκτει αὐτῷ τὸν Αβια. <span style=
  "color:#b00e23">(28)</span> Καὶ ἐκάθισεν Αβεσσαλωµ ἐν Ιερουσαληµ δύο ἔτη
  ἡµερῶν καὶ τὸ πρόσωπον τοῦ βασιλέως οὐκ εἶδεν. <span style=
  "color:#b00e23">(29)</span> καὶ ἀπέστειλεν Αβεσσαλωµ πρὸς Ιωαβ τοῦ ἀποστεῖλαι
  αὐτὸν πρὸς τὸν βασιλέα, καὶ οὐκ ἠθέλησεν ἐλθεῖν πρὸς αὐτόν· καὶ ἀπέστειλεν ἐκ
  δευτέρου πρὸς αὐτόν, καὶ οὐκ ἠθέλησεν παραγενέσθαι. <span style=
  "color:#b00e23">(30)</span> καὶ εἶπεν Αβεσσαλωµ πρὸς τοὺς παῖδας αὐτοῦ Ἴδετε
  ἡ µερὶς ἐν ἀγρῷ τοῦ Ιωαβ ἐχόµενά µου, καὶ αὐτῷ κριθαὶ ἐκεῖ, πορεύεσθε καὶ
  ἐµπρήσατε αὐτὴν ἐν πυρί· καὶ ἐνέπρησαν αὐτὰς οἱ παῖδες Αβεσσαλωµ. καὶ
  παραγίνονται οἱ δοῦλοι Ιωαβ πρὸς αὐτὸν διερρηχότες τὰ ἱµάτια αὐτῶν καὶ εἶπαν
  Ἐνεπύρισαν οἱ δοῦλοι Αβεσσαλωµ τὴν µερίδα ἐν πυρί. <span style=
  "color:#b00e23">(31)</span> καὶ ἀνέστη Ιωαβ καὶ ἦλθεν πρὸς Αβεσσαλωµ εἰς τὸν
  οἶκον καὶ εἶπεν πρὸς αὐτόν Ἵνα τί οἱ παῖδές σου ἐνεπύρισαν τὴν µερίδα τὴν
  ἐµὴν ἐν πυρί; <span style="color:#b00e23">(32)</span> καὶ εἶπεν Αβεσσαλωµ
  πρὸς Ιωαβ Ἰδοὺ ἀπέστειλα πρὸς σὲ λέγων Ἧκε ὧδε καὶ ἀποστελῶ σε πρὸς τὸν
  βασιλέα λέγων Ἵνα τί ἦλθον ἐκ Γεδσουρ; ἀγαθόν µοι ἦν τοῦ ἔτι εἶναί µε ἐκεῖ·
  καὶ νῦν ἰδοὺ τὸ πρόσωπον τοῦ βασιλέως οὐκ εἶδον· εἰ δέ ἐστιν ἐν ἐµοὶ ἀδικία,
  καὶ θανάτωσόν µε. <span style="color:#b00e23">(33)</span> καὶ εἰσῆλθεν Ιωαβ
  πρὸς τὸν βασιλέα καὶ ἀπήγγειλεν αὐτῷ, καὶ ἐκάλεσεν τὸν Αβεσσαλωµ, καὶ
  εἰσῆλθεν πρὸς τὸν βασιλέα καὶ προσεκύνησεν αὐτῷ καὶ ἔπεσεν ἐπὶ πρόσωπον αὐτοῦ
  ἐπὶ τὴν γῆν κατὰ πρόσωπον τοῦ βασιλέως, καὶ κατεφίλησεν ὁ βασιλεὺς τὸν
  Αβεσσαλωµ.</p>

  <h3 id="second_samuel15">15</h3>

  <p><span style="color:#b00e23">(1)</span> Καὶ ἐγένετο µετὰ ταῦτα καὶ ἐποίησεν
  ἑαυτῷ Αβεσσαλωµ ἅρµατα καὶ ἵππους καὶ πεντήκοντα ἄνδρας παρατρέχειν ἔµπροσθεν
  αὐτοῦ. <span style="color:#b00e23">(2)</span> καὶ ὤρθρισεν Αβεσσαλωµ καὶ ἔστη
  ἀνὰ χεῖρα τῆς ὁδοῦ τῆς πύλης, καὶ ἐγένετο πᾶς ἀνήρ, ᾧ ἐγένετο κρίσις, ἦλθεν
  πρὸς τὸν βασιλέα εἰς κρίσιν, καὶ ἐβόησεν πρὸς αὐτὸν Αβεσσαλωµ καὶ ἔλεγεν αὐτῷ
  Ἐκ ποίας πόλεως σὺ εἶ; καὶ εἶπεν ὁ ἀνήρ Ἐκ µιᾶς φυλῶν Ισραηλ ὁ δοῦλός σου.
  <span style="color:#b00e23">(3)</span> καὶ εἶπεν πρὸς αὐτὸν Αβεσσαλωµ Ἰδοὺ οἱ
  λόγοι σου ἀγαθοὶ καὶ εὔκολοι, καὶ ἀκούων οὐκ ἔστιν σοι παρὰ τοῦ βασιλέως·
  <span style="color:#b00e23">(4)</span> καὶ εἶπεν Αβεσσαλωµ Τίς µε καταστήσει
  κριτὴν ἐν τῇ γῇ, καὶ ἐπ’ ἐµὲ ἐλεύσεται πᾶς ἀνήρ, ᾧ ἐὰν ᾖ ἀντιλογία καὶ
  κρίσις, καὶ δικαιώσω αὐτόν; <span style="color:#b00e23">(5)</span> καὶ
  ἐγένετο ἐν τῷ ἐγγίζειν ἄνδρα τοῦ προσκυνῆσαι αὐτῷ καὶ ἐξέτεινεν τὴν χεῖρα
  αὐτοῦ καὶ ἐπελαµβάνετο αὐτοῦ καὶ κατεφίλησεν αὐτόν. <span style=
  "color:#b00e23">(6)</span> καὶ ἐποίησεν Αβεσσαλωµ κατὰ τὸ ῥῆµα τοῦτο παντὶ
  Ισραηλ τοῖς παραγινοµένοις εἰς κρίσιν πρὸς τὸν βασιλέα, καὶ ἰδιοποιεῖτο
  Αβεσσαλωµ τὴν καρδίαν ἀνδρῶν Ισραηλ. <span style="color:#b00e23">(7)</span>
  Καὶ ἐγένετο ἀπὸ τέλους τεσσαράκοντα ἐτῶν καὶ εἶπεν Αβεσσαλωµ πρὸς τὸν πατέρα
  αὐτοῦ Πορεύσοµαι δὴ καὶ ἀποτείσω τὰς εὐχάς µου, ἃς ηὐξάµην τῷ κυρίῳ, ἐν
  Χεβρων· <span style="color:#b00e23">(8)</span> ὅτι εὐχὴν ηὔξατο ὁ δοῦλός σου
  ἐν τῷ οἰκεῖν µε ἐν Γεδσουρ ἐν Συρίᾳ λέγων Ἐὰν ἐπιστρέφων ἐπιστρέψῃ µε κύριος
  εἰς Ιερουσαληµ, καὶ λατρεύσω τῷ κυρίῳ. <span style="color:#b00e23">(9)</span>
  καὶ εἶπεν αὐτῷ ὁ βασιλεύς Βάδιζε εἰς εἰρήνην· καὶ ἀναστὰς ἐπορεύθη εἰς
  Χεβρων. <span style="color:#b00e23">(10)</span> καὶ ἀπέστειλεν Αβεσσαλωµ
  κατασκόπους ἐν πάσαις φυλαῖς Ισραηλ λέγων Ἐν τῷ ἀκοῦσαι ὑµᾶς τὴν φωνὴν τῆς
  κερατίνης καὶ ἐρεῖτε Βεβασίλευκεν βασιλεὺς Αβεσσαλωµ ἐν Χεβρων. <span style=
  "color:#b00e23">(11)</span> καὶ µετὰ Αβεσσαλωµ ἐπορεύθησαν διακόσιοι ἄνδρες
  ἐξ Ιερουσαληµ κλητοὶ καὶ πορευόµενοι τῇ ἁπλότητι αὐτῶν καὶ οὐκ ἔγνωσαν πᾶν
  ῥῆµα. <span style="color:#b00e23">(12)</span> καὶ ἀπέστειλεν Αβεσσαλωµ καὶ
  ἐκάλεσεν τὸν Αχιτοφελ τὸν Γελµωναῖον τὸν σύµβουλον Δαυιδ ἐκ τῆς πόλεως αὐτοῦ
  ἐκ Γωλα ἐν τῷ θυσιάζειν αὐτόν. καὶ ἐγένετο σύστρεµµα ἰσχυρόν, καὶ ὁ λαὸς
  πορευόµενος καὶ πολὺς µετὰ Αβεσσαλωµ. <span style="color:#b00e23">(13)</span>
  Καὶ παρεγένετο ὁ ἀπαγγέλλων πρὸς Δαυιδ λέγων Ἐγενήθη ἡ καρδία ἀνδρῶν Ισραηλ
  ὀπίσω Αβεσσαλωµ. <span style="color:#b00e23">(14)</span> καὶ εἶπεν Δαυιδ
  πᾶσιν τοῖς παισὶν αὐτοῦ τοῖς µετ’ αὐτοῦ τοῖς ἐν Ιερουσαληµ Ἀνάστητε καὶ
  φύγωµεν, ὅτι οὐκ ἔστιν ἡµῖν σωτηρία ἀπὸ προσώπου Αβεσσαλωµ· ταχύνατε τοῦ
  πορευθῆναι, ἵνα µὴ ταχύνῃ καὶ καταλάβῃ ἡµᾶς καὶ ἐξώσῃ ἐφ’ ἡµᾶς τὴν κακίαν καὶ
  πατάξῃ τὴν πόλιν στόµατι µαχαίρης. <span style="color:#b00e23">(15)</span>
  καὶ εἶπον οἱ παῖδες τοῦ βασιλέως πρὸς τὸν βασιλέα Κατὰ πάντα, ὅσα αἱρεῖται ὁ
  κύριος ἡµῶν ὁ βασιλεύς, ἰδοὺ οἱ παῖδές σου. <span style=
  "color:#b00e23">(16)</span> καὶ ἐξῆλθεν ὁ βασιλεὺς καὶ πᾶς ὁ οἶκος αὐτοῦ τοῖς
  ποσὶν αὐτῶν· καὶ ἀφῆκεν ὁ βασιλεὺς δέκα γυναῖκας τῶν παλλακῶν αὐτοῦ φυλάσσειν
  τὸν οἶκον. <span style="color:#b00e23">(17)</span> καὶ ἐξῆλθεν ὁ βασιλεὺς καὶ
  πάντες οἱ παῖδες αὐτοῦ πεζῇ καὶ ἔστησαν ἐν οἴκῳ τῷ µακράν. <span style=
  "color:#b00e23">(18)</span> καὶ πάντες οἱ παῖδες αὐτοῦ ἀνὰ χεῖρα αὐτοῦ
  παρῆγον καὶ πᾶς ὁ Χεττι καὶ πᾶς ὁ Φελετθι καὶ ἔστησαν ἐπὶ τῆς ἐλαίας ἐν τῇ
  ἐρήµῳ· καὶ πᾶς ὁ λαὸς παρεπορεύετο ἐχόµενος αὐτοῦ καὶ πάντες οἱ περὶ αὐτὸν
  καὶ πάντες οἱ ἁδροὶ καὶ πάντες οἱ µαχηταί, ἑξακόσιοι ἄνδρες, καὶ παρῆσαν ἐπὶ
  χεῖρα αὐτοῦ· καὶ πᾶς ὁ Χερεθθι καὶ πᾶς ὁ Φελεθθι καὶ πάντες οἱ Γεθθαῖοι,
  ἑξακόσιοι ἄνδρες οἱ ἐλθόντες τοῖς ποσὶν αὐτῶν ἐκ Γεθ, πορευόµενοι ἐπὶ
  πρόσωπον τοῦ βασιλέως. <span style="color:#b00e23">(19)</span> καὶ εἶπεν ὁ
  βασιλεὺς πρὸς Εθθι τὸν Γεθθαῖον Ἵνα τί πορεύῃ καὶ σὺ µεθ’ ἡµῶν; ἐπίστρεφε καὶ
  οἴκει µετὰ τοῦ βασιλέως, ὅτι ξένος εἶ σὺ καὶ ὅτι µετῴκηκας σὺ ἐκ τοῦ τόπου
  σου. <span style="color:#b00e23">(20)</span> εἰ ἐχθὲς παραγέγονας, καὶ
  σήµερον κινήσω σε µεθ’ ἡµῶν καί γε µεταναστήσεις τὸν τόπον σου; ἐχθὲς ἡ
  ἐξέλευσίς σου, καὶ σήµερον µετακινήσω σε µεθ’ ἡµῶν τοῦ πορευθῆναι; καὶ ἐγὼ
  πορεύσοµαι οὗ ἂν ἐγὼ πορευθῶ. ἐπιστρέφου καὶ ἐπίστρεψον τοὺς ἀδελφούς σου
  µετὰ σοῦ, καὶ κύριος ποιήσει µετὰ σοῦ ἔλεος καὶ ἀλήθειαν. <span style=
  "color:#b00e23">(21)</span> καὶ ἀπεκρίθη Εθθι τῷ βασιλεῖ καὶ εἶπεν Ζῇ κύριος
  καὶ ζῇ ὁ κύριός µου ὁ βασιλεύς, ὅτι εἰς τὸν τόπον, οὗ ἐὰν ᾖ ὁ κύριός µου, καὶ
  ἐὰν εἰς θάνατον καὶ ἐὰν εἰς ζωήν, ὅτι ἐκεῖ ἔσται ὁ δοῦλός σου. <span style=
  "color:#b00e23">(22)</span> καὶ εἶπεν ὁ βασιλεὺς πρὸς Εθθι Δεῦρο καὶ διάβαινε
  µετ’ ἐµοῦ· καὶ παρῆλθεν Εθθι ὁ Γεθθαῖος καὶ πάντες οἱ παῖδες αὐτοῦ καὶ πᾶς ὁ
  ὄχλος ὁ µετ’ αὐτοῦ. <span style="color:#b00e23">(23)</span> καὶ πᾶσα ἡ γῆ
  ἔκλαιεν φωνῇ µεγάλῃ. καὶ πᾶς ὁ λαὸς παρεπορεύοντο ἐν τῷ χειµάρρῳ Κεδρων, καὶ
  ὁ βασιλεὺς διέβη τὸν χειµάρρουν Κεδρων· καὶ πᾶς ὁ λαὸς καὶ ὁ βασιλεὺς
  παρεπορεύοντο ἐπὶ πρόσωπον ὁδοῦ τὴν ἔρηµον. — <span style=
  "color:#b00e23">(24)</span> καὶ ἰδοὺ καί γε Σαδωκ καὶ πάντες οἱ Λευῖται µετ’
  αὐτοῦ αἴροντες τὴν κιβωτὸν διαθήκης κυρίου ἀπὸ Βαιθαρ καὶ ἔστησαν τὴν κιβωτὸν
  τοῦ θεοῦ, καὶ ἀνέβη Αβιαθαρ, ἕως ἐπαύσατο πᾶς ὁ λαὸς παρελθεῖν ἐκ τῆς πόλεως.
  <span style="color:#b00e23">(25)</span> καὶ εἶπεν ὁ βασιλεὺς τῷ Σαδωκ
  Ἀπόστρεψον τὴν κιβωτὸν τοῦ θεοῦ εἰς τὴν πόλιν· ἐὰν εὕρω χάριν ἐν ὀφθαλµοῖς
  κυρίου, καὶ ἐπιστρέψει µε καὶ δείξει µοι αὐτὴν καὶ τὴν εὐπρέπειαν αὐτῆς·
  <span style="color:#b00e23">(26)</span> καὶ ἐὰν εἴπῃ οὕτως Οὐκ ἠθέληκα ἐν
  σοί, ἰδοὺ ἐγώ εἰµι, ποιείτω µοι κατὰ τὸ ἀγαθὸν ἐν ὀφθαλµοῖς αὐτοῦ.
  <span style="color:#b00e23">(27)</span> καὶ εἶπεν ὁ βασιλεὺς τῷ Σαδωκ τῷ
  ἱερεῖ Ἴδετε σὺ ἐπιστρέφεις εἰς τὴν πόλιν ἐν εἰρήνῃ, καὶ Αχιµαας ὁ υἱός σου
  καὶ Ιωναθαν ὁ υἱὸς Αβιαθαρ οἱ δύο υἱοὶ ὑµῶν µεθ’ ὑµῶν· <span style=
  "color:#b00e23">(28)</span> ἴδετε ἐγώ εἰµι στρατεύοµαι ἐν Αραβωθ τῆς ἐρήµου
  ἕως τοῦ ἐλθεῖν ῥῆµα παρ’ ὑµῶν τοῦ ἀπαγγεῖλαί µοι. <span style=
  "color:#b00e23">(29)</span> καὶ ἀπέστρεψεν Σαδωκ καὶ Αβιαθαρ τὴν κιβωτὸν εἰς
  Ιερουσαληµ καὶ ἐκάθισεν ἐκεῖ. <span style="color:#b00e23">(30)</span> καὶ
  Δαυιδ ἀνέβαινεν ἐν τῇ ἀναβάσει τῶν ἐλαιῶν ἀναβαίνων καὶ κλαίων καὶ τὴν
  κεφαλὴν ἐπικεκαλυµµένος καὶ αὐτὸς ἐπορεύετο ἀνυπόδετος, καὶ πᾶς ὁ λαὸς ὁ µετ’
  αὐτοῦ ἐπεκάλυψεν ἀνὴρ τὴν κεφαλὴν αὐτοῦ καὶ ἀνέβαινον ἀναβαίνοντες καὶ
  κλαίοντες. — <span style="color:#b00e23">(31)</span> καὶ ἀνηγγέλη Δαυιδ
  λέγοντες Καὶ Αχιτοφελ ἐν τοῖς συστρεφοµένοις µετὰ Αβεσσαλωµ· καὶ εἶπεν Δαυιδ
  Διασκέδασον δὴ τὴν βουλὴν Αχιτοφελ, κύριε ὁ θεός µου. <span style=
  "color:#b00e23">(32)</span> καὶ ἦν Δαυιδ ἐρχόµενος ἕως τοῦ Ροως, οὗ
  προσεκύνησεν ἐκεῖ τῷ θεῷ, καὶ ἰδοὺ εἰς ἀπαντὴν αὐτῷ Χουσι ὁ Αρχι ἑταῖρος
  Δαυιδ διερρηχὼς τὸν χιτῶνα αὐτοῦ καὶ γῆ ἐπὶ τῆς κεφαλῆς αὐτοῦ. <span style=
  "color:#b00e23">(33)</span> καὶ εἶπεν αὐτῷ Δαυιδ Ἐὰν µὲν διαβῇς µετ’ ἐµοῦ,
  καὶ ἔσῃ ἐπ’ ἐµὲ εἴς βάσταγµα· <span style="color:#b00e23">(34)</span> καὶ ἐὰν
  εἰς τὴν πόλιν ἐπιστρέψῃς, καὶ ἐρεῖς τῷ Αβεσσαλωµ Διεληλύθασιν οἱ ἀδελφοί σου,
  καὶ ὁ βασιλεὺς κατόπισθέν µου διελήλυθεν ὁ πατήρ σου, καὶ νῦν παῖς σού εἰµι,
  βασιλεῦ, ἔασόν µε ζῆσαι, παῖς τοῦ πατρός σου ἤµην τότε καὶ ἀρτίως, καὶ νῦν
  ἐγὼ δοῦλος σός· καὶ διασκεδάσεις µοι τὴν βουλὴν Αχιτοφελ. <span style=
  "color:#b00e23">(35)</span> καὶ ἰδοὺ µετὰ σοῦ ἐκεῖ Σαδωκ καὶ Αβιαθαρ οἱ
  ἱερεῖς, καὶ ἔσται πᾶν ῥῆµα, ὃ ἐὰν ἀκούσῃς ἐξ οἴκου τοῦ βασιλέως, καὶ
  ἀναγγελεῖς τῷ Σαδωκ καὶ τῷ Αβιαθαρ τοῖς ἱερεῦσιν· <span style=
  "color:#b00e23">(36)</span> ἰδοὺ ἐκεῖ µετ’ αὐτῶν δύο υἱοὶ αὐτῶν, Αχιµαας υἱὸς
  τῷ Σαδωκ καὶ Ιωναθαν υἱὸς τῷ Αβιαθαρ, καὶ ἀποστελεῖτε ἐν χειρὶ αὐτῶν πρός µε
  πᾶν ῥῆµα, ὃ ἐὰν ἀκούσητε. <span style="color:#b00e23">(37)</span> καὶ
  εἰσῆλθεν Χουσι ὁ ἑταῖρος Δαυιδ εἰς τὴν πόλιν, καὶ Αβεσσαλωµ εἰσεπορεύετο εἰς
  Ιερουσαληµ. —</p>

  <h3 id="second_samuel16">16</h3>

  <p><span style="color:#b00e23">(1)</span> καὶ Δαυιδ παρῆλθεν βραχύ τι ἀπὸ τῆς
  Ροως, καὶ ἰδοὺ Σιβα τὸ παιδάριον Μεµφιβοσθε εἰς ἀπαντὴν αὐτοῦ καὶ ζεῦγος ὄνων
  ἐπισεσαγµένων, καὶ ἐπ’ αὐτοῖς διακόσιοι ἄρτοι καὶ ἑκατὸν σταφίδες καὶ ἑκατὸν
  φοίνικες καὶ νεβελ οἴνου. <span style="color:#b00e23">(2)</span> καὶ εἶπεν ὁ
  βασιλεὺς πρὸς Σιβα Τί ταῦτά σοι; καὶ εἶπεν Σιβα Τὰ ὑποζύγια τῇ οἰκίᾳ τοῦ
  βασιλέως τοῦ ἐπικαθῆσθαι, καὶ οἱ ἄρτοι καὶ οἱ φοίνικες εἰς βρῶσιν τοῖς
  παιδαρίοις, καὶ ὁ οἶνος πιεῖν τοῖς ἐκλελυµένοις ἐν τῇ ἐρήµῳ. <span style=
  "color:#b00e23">(3)</span> καὶ εἶπεν ὁ βασιλεύς Καὶ ποῦ ὁ υἱὸς τοῦ κυρίου
  σου; καὶ εἶπεν Σιβα πρὸς τὸν βασιλέα Ἰδοὺ κάθηται ἐν Ιερουσαληµ, ὅτι εἶπεν
  Σήµερον ἐπιστρέψουσίν µοι ὁ οἶκος Ισραηλ τὴν βασιλείαν τοῦ πατρός µου.
  <span style="color:#b00e23">(4)</span> καὶ εἶπεν ὁ βασιλεὺς τῷ Σιβα Ιδοὺ σοὶ
  πάντα, ὅσα ἐστὶν τῷ Μεµφιβοσθε. καὶ εἶπεν Σιβα προσκυνήσας Εὕροιµι χάριν ἐν
  ὀφθαλµοῖς σου, κύριέ µου βασιλεῦ. — <span style="color:#b00e23">(5)</span>
  καὶ ἦλθεν ὁ βασιλεὺς Δαυιδ ἕως Βαουριµ· καὶ ἰδοὺ ἐκεῖθεν ἀνὴρ ἐξεπορεύετο ἐκ
  συγγενείας οἴκου Σαουλ, καὶ ὄνοµα αὐτῷ Σεµεϊ υἱὸς Γηρα· ἐξῆλθεν ἐκπορευόµενος
  καὶ καταρώµενος <span style="color:#b00e23">(6)</span> καὶ λιθάζων ἐν λίθοις
  τὸν Δαυιδ καὶ πάντας τοὺς παῖδας τοῦ βασιλέως Δαυιδ, καὶ πᾶς ὁ λαὸς ἦν καὶ
  πάντες οἱ δυνατοὶ ἐκ δεξιῶν καὶ ἐξ εὐωνύµων τοῦ βασιλέως. <span style=
  "color:#b00e23">(7)</span> καὶ οὕτως ἔλεγεν Σεµεϊ ἐν τῷ καταρᾶσθαι αὐτόν
  Ἔξελθε ἔξελθε, ἀνὴρ αἱµάτων καὶ ἀνὴρ ὁ παράνοµος· <span style=
  "color:#b00e23">(8)</span> ἐπέστρεψεν ἐπὶ σὲ κύριος πάντα τὰ αἵµατα τοῦ οἴκου
  Σαουλ, ὅτι ἐβασίλευσας ἀντ’ αὐτοῦ, καὶ ἔδωκεν κύριος τὴν βασιλείαν ἐν χειρὶ
  Αβεσσαλωµ τοῦ υἱοῦ σου· καὶ ἰδοὺ σὺ ἐν τῇ κακίᾳ σου, ὅτι ἀνὴρ αἱµάτων σύ.
  <span style="color:#b00e23">(9)</span> καὶ εἶπεν Αβεσσα υἱὸς Σαρουιας πρὸς
  τὸν βασιλέα Ἵνα τί καταρᾶται ὁ κύων ὁ τεθνηκὼς οὗτος τὸν κύριόν µου τὸν
  βασιλέα; διαβήσοµαι δὴ καὶ ἀφελῶ τὴν κεφαλὴν αὐτοῦ. <span style=
  "color:#b00e23">(10)</span> καὶ εἶπεν ὁ βασιλεύς Τί ἐµοὶ καὶ ὑµῖν, υἱοὶ
  Σαρουιας; ἄφετε αὐτὸν καὶ οὕτως καταράσθω, ὅτι κύριος εἶπεν αὐτῷ καταρᾶσθαι
  τὸν Δαυιδ, καὶ τίς ἐρεῖ Ὡς τί ἐποίησας οὕτως; <span style=
  "color:#b00e23">(11)</span> καὶ εἶπεν Δαυιδ πρὸς Αβεσσα καὶ πρὸς πάντας τοὺς
  παῖδας αὐτοῦ Ἰδοὺ ὁ υἱός µου ὁ ἐξελθὼν ἐκ τῆς κοιλίας µου ζητεῖ τὴν ψυχήν
  µου, καὶ προσέτι νῦν ὁ υἱὸς τοῦ Ιεµινι· ἄφετε αὐτὸν καταρᾶσθαι, ὅτι εἶπεν
  αὐτῷ κύριος· <span style="color:#b00e23">(12)</span> εἴ πως ἴδοι κύριος ἐν τῇ
  ταπεινώσει µου καὶ ἐπιστρέψει µοι ἀγαθὰ ἀντὶ τῆς κατάρας αὐτοῦ τῇ ἡµέρᾳ
  ταύτῃ. <span style="color:#b00e23">(13)</span> καὶ ἐπορεύθη Δαυιδ καὶ οἱ
  ἄνδρες αὐτοῦ ἐν τῇ ὁδῷ, καὶ Σεµεϊ ἐπορεύετο ἐκ πλευρᾶς τοῦ ὄρους ἐχόµενα
  αὐτοῦ πορευόµενος καὶ καταρώµενος καὶ λιθάζων ἐν λίθοις ἐκ πλαγίων αὐτοῦ καὶ
  τῷ χοῒ πάσσων. <span style="color:#b00e23">(14)</span> καὶ ἦλθεν ὁ βασιλεὺς
  καὶ πᾶς ὁ λαὸς αὐτοῦ ἐκλελυµένοι καὶ ἀνέψυξαν ἐκεῖ. <span style=
  "color:#b00e23">(15)</span> Καὶ Αβεσσαλωµ καὶ πᾶς ἀνὴρ Ισραηλ εἰσῆλθον εἰς
  Ιερουσαληµ καὶ Αχιτοφελ µετ’ αὐτοῦ. <span style="color:#b00e23">(16)</span>
  καὶ ἐγενήθη ἡνίκα ἦλθεν Χουσι ὁ Αρχι ἑταῖρος Δαυιδ πρὸς Αβεσσαλωµ, καὶ εἶπεν
  Χουσι πρὸς Αβεσσαλωµ Ζήτω ὁ βασιλεύς. <span style="color:#b00e23">(17)</span>
  καὶ εἶπεν Αβεσσαλωµ πρὸς Χουσι Τοῦτο τὸ ἔλεός σου µετὰ τοῦ ἑταίρου σου; ἵνα
  τί οὐκ ἀπῆλθες µετὰ τοῦ ἑταίρου σου; <span style="color:#b00e23">(18)</span>
  καὶ εἶπεν Χουσι πρὸς Αβεσσαλωµ Οὐχί, ἀλλὰ κατόπισθεν οὗ ἐξελέξατο κύριος καὶ
  ὁ λαὸς οὗτος καὶ πᾶς ἀνὴρ Ισραηλ, αὐτῷ ἔσοµαι καὶ µετ’ αὐτοῦ καθήσοµαι·
  <span style="color:#b00e23">(19)</span> καὶ τὸ δεύτερον τίνι ἐγὼ δουλεύσω;
  οὐχὶ ἐνώπιον τοῦ υἱοῦ αὐτοῦ; καθάπερ ἐδούλευσα ἐνώπιον τοῦ πατρός σου, οὕτως
  ἔσοµαι ἐνώπιόν σου. <span style="color:#b00e23">(20)</span> καὶ εἶπεν
  Αβεσσαλωµ πρὸς Αχιτοφελ Φέρετε ἑαυτοῖς βουλὴν τί ποιήσωµεν. <span style=
  "color:#b00e23">(21)</span> καὶ εἶπεν Αχιτοφελ πρὸς Αβεσσαλωµ Εἴσελθε πρὸς
  τὰς παλλακὰς τοῦ πατρός σου, ἃς κατέλιπεν φυλάσσειν τὸν οἶκον αὐτοῦ, καὶ
  ἀκούσεται πᾶς Ισραηλ ὅτι κατῄσχυνας τὸν πατέρα σου, καὶ ἐνισχύσουσιν αἱ
  χεῖρες πάντων τῶν µετὰ σοῦ. <span style="color:#b00e23">(22)</span> καὶ
  ἔπηξαν τὴν σκηνὴν τῷ Αβεσσαλωµ ἐπὶ τὸ δῶµα, καὶ εἰσῆλθεν Αβεσσαλωµ πρὸς τὰς
  παλλακὰς τοῦ πατρὸς αὐτοῦ κατ’ ὀφθαλµοὺς παντὸς Ισραηλ. <span style=
  "color:#b00e23">(23)</span> καὶ ἡ βουλὴ Αχιτοφελ, ἣν ἐβουλεύσατο ἐν ταῖς
  ἡµέραις ταῖς πρώταις, ὃν τρόπον ἐπερωτήσῃ ἐν λόγῳ τοῦ θεοῦ, οὕτως πᾶσα ἡ
  βουλὴ τοῦ Αχιτοφελ καί γε τῷ Δαυιδ καί γε τῷ Αβεσσαλωµ. —</p>

  <h3 id="second_samuel17">17</h3>

  <p><span style="color:#b00e23">(1)</span> καὶ εἶπεν Αχιτοφελ πρὸς Αβεσσαλωµ
  Ἐπιλέξω δὴ ἐµαυτῷ δώδεκα χιλιάδας ἀνδρῶν καὶ ἀναστήσοµαι καὶ καταδιώξω ὀπίσω
  Δαυιδ τὴν νύκτα· <span style="color:#b00e23">(2)</span> καὶ ἐπελεύσοµαι ἐπ’
  αὐτόν, καὶ αὐτὸς κοπιῶν καὶ ἐκλελυµένος χερσίν, καὶ ἐκστήσω αὐτόν, καὶ
  φεύξεται πᾶς ὁ λαὸς ὁ µετ’ αὐτοῦ, καὶ πατάξω τὸν βασιλέα µονώτατον·
  <span style="color:#b00e23">(3)</span> καὶ ἐπιστρέψω πάντα τὸν λαὸν πρὸς σέ,
  ὃν τρόπον ἐπιστρέφει ἡ νύµφη πρὸς τὸν ἄνδρα αὐτῆς· πλὴν ψυχὴν ἑνὸς ἀνδρὸς σὺ
  ζητεῖς, καὶ παντὶ τῷ λαῷ ἔσται εἰρήνη. <span style="color:#b00e23">(4)</span>
  καὶ εὐθὴς ὁ λόγος ἐν ὀφθαλµοῖς Αβεσσαλωµ καὶ ἐν ὀφθαλµοῖς πάντων τῶν
  πρεσβυτέρων Ισραηλ. <span style="color:#b00e23">(5)</span> καὶ εἶπεν
  Αβεσσαλωµ Καλέσατε δὴ καί γε τὸν Χουσι τὸν Αραχι, καὶ ἀκούσωµεν τί ἐν τῷ
  στόµατι αὐτοῦ καί γε αὐτοῦ. <span style="color:#b00e23">(6)</span> καὶ
  εἰσῆλθεν Χουσι πρὸς Αβεσσαλωµ· καὶ εἶπεν Αβεσσαλωµ πρὸς αὐτὸν λέγων Κατὰ τὸ
  ῥῆµα τοῦτο ἐλάλησεν Αχιτοφελ· εἰ ποιήσοµεν κατὰ τὸν λόγον αὐτοῦ; εἰ δὲ µή, σὺ
  λάλησον. <span style="color:#b00e23">(7)</span> καὶ εἶπεν Χουσι πρὸς
  Αβεσσαλωµ Οὐκ ἀγαθὴ αὕτη ἡ βουλή, ἣν ἐβουλεύσατο Αχιτοφελ τὸ ἅπαξ τοῦτο.
  <span style="color:#b00e23">(8)</span> καὶ εἶπεν Χουσι Σὺ οἶδας τὸν πατέρα
  σου καὶ τοὺς ἄνδρας αὐτοῦ ὅτι δυνατοί εἰσιν σφόδρα καὶ κατάπικροι τῇ ψυχῇ
  αὐτῶν ὡς ἄρκος ἠτεκνωµένη ἐν ἀγρῷ καὶ ὡς ὗς τραχεῖα ἐν τῷ πεδίῳ, καὶ ὁ πατήρ
  σου ἀνὴρ πολεµιστὴς καὶ οὐ µὴ καταλύσῃ τὸν λαόν· <span style=
  "color:#b00e23">(9)</span> ἰδοὺ γὰρ αὐτὸς νῦν κέκρυπται ἐν ἑνὶ τῶν βουνῶν ἢ
  ἐν ἑνὶ τῶν τόπων, καὶ ἔσται ἐν τῷ ἐπιπεσεῖν αὐτοῖς ἐν ἀρχῇ καὶ ἀκούσῃ ὁ
  ἀκούων καὶ εἴπῃ Ἐγενήθη θραῦσις ἐν τῷ λαῷ τῷ ὀπίσω Αβεσσαλωµ, <span style=
  "color:#b00e23">(10)</span> καί γε αὐτὸς υἱὸς δυνάµεως, οὗ ἡ καρδία καθὼς ἡ
  καρδία τοῦ λέοντος, τηκοµένη τακήσεται, ὅτι οἶδεν πᾶς Ισραηλ ὅτι δυνατὸς ὁ
  πατήρ σου καὶ υἱοὶ δυνάµεως οἱ µετ’ αὐτοῦ. <span style=
  "color:#b00e23">(11)</span> ὅτι οὕτως συµβουλεύων ἐγὼ συνεβούλευσα, καὶ
  συναγόµενος συναχθήσεται ἐπὶ σὲ πᾶς Ισραηλ ἀπὸ Δαν καὶ ἕως Βηρσαβεε ὡς ἡ
  ἄµµος ἡ ἐπὶ τῆς θαλάσσης εἰς πλῆθος, καὶ τὸ πρόσωπόν σου πορευόµενον ἐν µέσῳ
  αὐτῶν, <span style="color:#b00e23">(12)</span> καὶ ἥξοµεν πρὸς αὐτὸν εἰς ἕνα
  τῶν τόπων, οὗ ἐὰν εὕρωµεν αὐτὸν ἐκεῖ, καὶ παρεµβαλοῦµεν ἐπ’ αὐτόν, ὡς πίπτει
  ἡ δρόσος ἐπὶ τὴν γῆν, καὶ οὐχ ὑπολειψόµεθα ἐν αὐτῷ καὶ τοῖς ἀνδράσιν τοῖς µετ’
   αὐτοῦ καί γε ἕνα· <span style="color:#b00e23">(13)</span> καὶ ἐὰν εἰς πόλιν
  συναχθῇ, καὶ λήµψεται πᾶς Ισραηλ πρὸς τὴν πόλιν ἐκείνην σχοινία καὶ συροῦµεν
  αὐτὴν ἕως εἰς τὸν χειµάρρουν, ὅπως µὴ καταλειφθῇ ἐκεῖ µηδὲ λίθος.
  <span style="color:#b00e23">(14)</span> καὶ εἶπεν Αβεσσαλωµ καὶ πᾶς ἀνὴρ
  Ισραηλ Ἀγαθὴ ἡ βουλὴ Χουσι τοῦ Αραχι ὑπὲρ τὴν βουλὴν Αχιτοφελ· καὶ κύριος
  ἐνετείλατο διασκεδάσαι τὴν βουλὴν Αχιτοφελ τὴν ἀγαθήν, ὅπως ἂν ἐπαγάγῃ κύριος
  ἐπὶ Αβεσσαλωµ τὰ κακὰ πάντα. — <span style="color:#b00e23">(15)</span> καὶ
  εἶπεν Χουσι ὁ τοῦ Αραχι πρὸς Σαδωκ καὶ Αβιαθαρ τοὺς ἱερεῖς Οὕτως καὶ οὕτως
  συνεβούλευσεν Αχιτοφελ τῷ Αβεσσαλωµ καὶ τοῖς πρεσβυτέροις Ισραηλ, καὶ οὕτως
  καὶ οὕτως συνεβούλευσα ἐγώ· <span style="color:#b00e23">(16)</span> καὶ νῦν
  ἀποστείλατε ταχὺ καὶ ἀναγγείλατε τῷ Δαυιδ λέγοντες Μὴ αὐλισθῇς τὴν νύκτα ἐν
  Αραβωθ τῆς ἐρήµου καί γε διαβαίνων σπεῦσον, µήποτε καταπίῃ τὸν βασιλέα καὶ
  πάντα τὸν λαὸν τὸν µετ’ αὐτοῦ. <span style="color:#b00e23">(17)</span> καὶ
  Ιωναθαν καὶ Αχιµαας εἱστήκεισαν ἐν τῇ πηγῇ Ρωγηλ, καὶ ἐπορεύθη ἡ παιδίσκη καὶ
  ἀνήγγειλεν αὐτοῖς, καὶ αὐτοὶ πορεύονται καὶ ἀναγγέλλουσιν τῷ βασιλεῖ Δαυιδ,
  ὅτι οὐκ ἐδύναντο ὀφθῆναι τοῦ εἰσελθεῖν εἰς τὴν πόλιν. <span style=
  "color:#b00e23">(18)</span> καὶ εἶδεν αὐτοὺς παιδάριον καὶ ἀπήγγειλεν τῷ
  Αβεσσαλωµ, καὶ ἐπορεύθησαν οἱ δύο ταχέως καὶ εἰσῆλθαν εἰς οἰκίαν ἀνδρὸς ἐν
  Βαουριµ, καὶ αὐτῷ λάκκος ἐν τῇ αὐλῇ, καὶ κατέβησαν ἐκεῖ. <span style=
  "color:#b00e23">(19)</span> καὶ ἔλαβεν ἡ γυνὴ καὶ διεπέτασεν τὸ ἐπικάλυµµα
  ἐπὶ πρόσωπον τοῦ λάκκου καὶ ἔψυξεν ἐπ’ αὐτῷ αραφωθ, καὶ οὐκ ἐγνώσθη ῥῆµα.
  <span style="color:#b00e23">(20)</span> καὶ ἦλθαν οἱ παῖδες Αβεσσαλωµ πρὸς
  τὴν γυναῖκα εἰς τὴν οἰκίαν καὶ εἶπαν Ποῦ Αχιµαας καὶ Ιωναθαν; καὶ εἶπεν
  αὐτοῖς ἡ γυνή Παρῆλθαν µικρὸν τοῦ ὕδατος· καὶ ἐζήτησαν καὶ οὐχ εὗραν καὶ
  ἀνέστρεψαν εἰς Ιερουσαληµ. <span style="color:#b00e23">(21)</span> ἐγένετο δὲ
  µετὰ τὸ ἀπελθεῖν αὐτοὺς καὶ ἀνέβησαν ἐκ τοῦ λάκκου καὶ ἐπορεύθησαν καὶ
  ἀνήγγειλαν τῷ βασιλεῖ Δαυιδ καὶ εἶπαν πρὸς Δαυιδ Ἀνάστητε καὶ διάβητε ταχέως
  τὸ ὕδωρ, ὅτι οὕτως ἐβουλεύσατο περὶ ὑµῶν Αχιτοφελ. <span style=
  "color:#b00e23">(22)</span> καὶ ἀνέστη Δαυιδ καὶ πᾶς ὁ λαὸς ὁ µετ’ αὐτοῦ καὶ
  διέβησαν τὸν Ιορδάνην ἕως τοῦ φωτὸς τοῦ πρωί, ἕως ἑνὸς οὐκ ἔλαθεν ὃς οὐ
  διῆλθεν τὸν Ιορδάνην. <span style="color:#b00e23">(23)</span> καὶ Αχιτοφελ
  εἶδεν ὅτι οὐκ ἐγενήθη ἡ βουλὴ αὐτοῦ, καὶ ἐπέσαξεν τὴν ὄνον αὐτοῦ καὶ ἀνέστη
  καὶ ἀπῆλθεν εἰς τὸν οἶκον αὐτοῦ εἰς τὴν πόλιν αὐτοῦ· καὶ ἐνετείλατο τῷ οἴκῳ
  αὐτοῦ καὶ ἀπήγξατο καὶ ἀπέθανεν καὶ ἐτάφη ἐν τῷ τάφῳ τοῦ πατρὸς αὐτοῦ.
  <span style="color:#b00e23">(24)</span> Καὶ Δαυιδ διῆλθεν εἰς Μαναϊµ, καὶ
  Αβεσσαλωµ διέβη τὸν Ιορδάνην αὐτὸς καὶ πᾶς ἀνὴρ Ισραηλ µετ’ αὐτοῦ.
  <span style="color:#b00e23">(25)</span> καὶ τὸν Αµεσσαϊ κατέστησεν Αβεσσαλωµ
  ἀντὶ Ιωαβ ἐπὶ τῆς δυνάµεως· καὶ Αµεσσαϊ υἱὸς ἀνδρὸς καὶ ὄνοµα αὐτῷ Ιοθορ ὁ
  Ισραηλίτης, οὗτος εἰσῆλθεν πρὸς Αβιγαιαν θυγατέρα Ναας ἀδελφὴν Σαρουιας
  µητρὸς Ιωαβ. <span style="color:#b00e23">(26)</span> καὶ παρενέβαλεν πᾶς
  Ισραηλ καὶ Αβεσσαλωµ εἰς τὴν γῆν Γαλααδ. <span style=
  "color:#b00e23">(27)</span> καὶ ἐγένετο ἡνίκα ἦλθεν Δαυιδ εἰς Μαναϊµ, Ουεσβι
  υἱὸς Ναας ἐκ Ραββαθ υἱῶν Αµµων καὶ Μαχιρ υἱὸς Αµιηλ ἐκ Λωδαβαρ καὶ Βερζελλι ὁ
  Γαλααδίτης ἐκ Ρωγελλιµ <span style="color:#b00e23">(28)</span> ἤνεγκαν δέκα
  κοίτας καὶ ἀµφιτάπους καὶ λέβητας δέκα καὶ σκεύη κεράµου καὶ πυροὺς καὶ
  κριθὰς καὶ ἄλευρον καὶ ἄλφιτον καὶ κύαµον καὶ φακὸν <span style=
  "color:#b00e23">(29)</span> καὶ µέλι καὶ βούτυρον καὶ πρόβατα καὶ σαφφωθ βοῶν
  καὶ προσήνεγκαν τῷ Δαυιδ καὶ τῷ λαῷ τῷ µετ’ αὐτοῦ φαγεῖν, ὅτι εἶπαν Ὁ λαὸς
  πεινῶν καὶ ἐκλελυµένος καὶ διψῶν ἐν τῇ ἐρήµῳ.</p>

  <h3 id="second_samuel18">18</h3>

  <p><span style="color:#b00e23">(1)</span> Καὶ ἐπεσκέψατο Δαυιδ τὸν λαὸν τὸν
  µετ’ αὐτοῦ καὶ κατέστησεν ἐπ’ αὐτῶν χιλιάρχους καὶ ἑκατοντάρχους,
  <span style="color:#b00e23">(2)</span> καὶ ἀπέστειλεν Δαυιδ τὸν λαόν, τὸ
  τρίτον ἐν χειρὶ Ιωαβ καὶ τὸ τρίτον ἐν χειρὶ Αβεσσα υἱοῦ Σαρουιας ἀδελφοῦ Ιωαβ
  καὶ τὸ τρίτον ἐν χειρὶ Εθθι τοῦ Γεθθαίου. καὶ εἶπεν Δαυιδ πρὸς τὸν λαόν
  Ἐξελθὼν ἐξελεύσοµαι καί γε ἐγὼ µεθ’ ὑµῶν. <span style=
  "color:#b00e23">(3)</span> καὶ εἶπαν Οὐκ ἐξελεύσῃ, ὅτι ἐὰν φυγῇ φύγωµεν, οὐ
  θήσουσιν ἐφ’ ἡµᾶς καρδίαν, καὶ ἐὰν ἀποθάνωµεν τὸ ἥµισυ ἡµῶν, οὐ θήσουσιν ἐφ’
  ἡµᾶς καρδίαν, ὅτι σὺ ὡς ἡµεῖς δέκα χιλιάδες· καὶ νῦν ἀγαθὸν ὅτι ἔσῃ ἡµῖν ἐν
  τῇ πόλει βοήθεια τοῦ βοηθεῖν. <span style="color:#b00e23">(4)</span> καὶ
  εἶπεν πρὸς αὐτοὺς ὁ βασιλεύς Ὃ ἐὰν ἀρέσῃ ἐν ὀφθαλµοῖς ὑµῶν, ποιήσω. καὶ ἔστη
  ὁ βασιλεὺς ἀνὰ χεῖρα τῆς πύλης, καὶ πᾶς ὁ λαὸς ἐξεπορεύετο εἰς ἑκατοντάδας
  καὶ εἰς χιλιάδας. <span style="color:#b00e23">(5)</span> καὶ ἐνετείλατο ὁ
  βασιλεὺς τῷ Ιωαβ καὶ τῷ Αβεσσα καὶ τῷ Εθθι λέγων Φείσασθέ µοι τοῦ παιδαρίου
  τοῦ Αβεσσαλωµ· καὶ πᾶς ὁ λαὸς ἤκουσεν ἐντελλοµένου τοῦ βασιλέως πᾶσιν τοῖς
  ἄρχουσιν ὑπὲρ Αβεσσαλωµ. <span style="color:#b00e23">(6)</span> καὶ ἐξῆλθεν
  πᾶς ὁ λαὸς εἰς τὸν δρυµὸν ἐξ ἐναντίας Ισραηλ, καὶ ἐγένετο ὁ πόλεµος ἐν τῷ
  δρυµῷ Εφραιµ. <span style="color:#b00e23">(7)</span> καὶ ἔπταισεν ἐκεῖ ὁ λαὸς
  Ισραηλ ἐνώπιον τῶν παίδων Δαυιδ, καὶ ἐγένετο ἡ θραῦσις µεγάλη ἐν τῇ ἡµέρᾳ
  ἐκείνῃ, εἴκοσι χιλιάδες ἀνδρῶν. <span style="color:#b00e23">(8)</span> καὶ
  ἐγένετο ἐκεῖ ὁ πόλεµος διεσπαρµένος ἐπὶ πρόσωπον πάσης τῆς γῆς, καὶ
  ἐπλεόνασεν ὁ δρυµὸς τοῦ καταφαγεῖν ἐκ τοῦ λαοῦ ὑπὲρ οὓς κατέφαγεν ἐν τῷ λαῷ ἡ
  µάχαιρα ἐν τῇ ἡµέρᾳ ἐκείνῃ. <span style="color:#b00e23">(9)</span> καὶ
  συνήντησεν Αβεσσαλωµ ἐνώπιον τῶν παίδων Δαυιδ, καὶ Αβεσσαλωµ ἐπιβεβηκὼς ἐπὶ
  τοῦ ἡµιόνου αὐτοῦ, καὶ εἰσῆλθεν ὁ ἡµίονος ὑπὸ τὸ δάσος τῆς δρυὸς τῆς µεγάλης,
  καὶ ἐκρεµάσθη ἡ κεφαλὴ αὐτοῦ ἐν τῇ δρυί, καὶ ἐκρεµάσθη ἀνὰ µέσον τοῦ οὐρανοῦ
  καὶ ἀνὰ µέσον τῆς γῆς, καὶ ὁ ἡµίονος ὑποκάτω αὐτοῦ παρῆλθεν. <span style=
  "color:#b00e23">(10)</span> καὶ εἶδεν ἀνὴρ εἷς καὶ ἀνήγγειλεν Ιωαβ καὶ εἶπεν
  Ἰδοὺ ἑώρακα τὸν Αβεσσαλωµ κρεµάµενον ἐν τῇ δρυί. <span style=
  "color:#b00e23">(11)</span> καὶ εἶπεν Ιωαβ τῷ ἀνδρὶ τῷ ἀπαγγέλλοντι Καὶ ἰδοὺ
  ἑόρακας· τί ὅτι οὐκ ἐπάταξας αὐτὸν εἰς τὴν γῆν; καὶ ἐγὼ ἂν δεδώκειν σοι δέκα
  ἀργυρίου καὶ παραζώνην µίαν. <span style="color:#b00e23">(12)</span> εἶπεν δὲ
  ὁ ἀνὴρ πρὸς Ιωαβ Καὶ ἐγώ εἰµι ἵστηµι ἐπὶ τὰς χεῖράς µου χιλίους σίκλους
  ἀργυρίου, οὐ µὴ ἐπιβάλω χεῖρά µου ἐπὶ τὸν υἱὸν τοῦ βασιλέως, ὅτι ἐν τοῖς ὠσὶν
  ἡµῶν ἐνετείλατο ὁ βασιλεὺς σοὶ καὶ Αβεσσα καὶ τῷ Εθθι λέγων Φυλάξατέ µοι τὸ
  παιδάριον τὸν Αβεσσαλωµ <span style="color:#b00e23">(13)</span> µὴ ποιῆσαι ἐν
  τῇ ψυχῇ αὐτοῦ ἄδικον· καὶ πᾶς ὁ λόγος οὐ λήσεται ἀπὸ τοῦ βασιλέως, καὶ σὺ
  στήσῃ ἐξ ἐναντίας. <span style="color:#b00e23">(14)</span> καὶ εἶπεν Ιωαβ
  Τοῦτο ἐγὼ ἄρξοµαι· οὐχ οὕτως µενῶ ἐνώπιόν σου. καὶ ἔλαβεν Ιωαβ τρία βέλη ἐν
  τῇ χειρὶ αὐτοῦ καὶ ἐνέπηξεν αὐτὰ ἐν τῇ καρδίᾳ Αβεσσαλωµ. ἔτι αὐτοῦ ζῶντος ἐν
  τῇ καρδίᾳ τῆς δρυὸς <span style="color:#b00e23">(15)</span> καὶ ἐκύκλωσαν
  δέκα παιδάρια αἴροντα τὰ σκεύη Ιωαβ καὶ ἐπάταξαν τὸν Αβεσσαλωµ καὶ ἐθανάτωσαν
  αὐτόν. <span style="color:#b00e23">(16)</span> καὶ ἐσάλπισεν Ιωαβ ἐν
  κερατίνῃ, καὶ ἀπέστρεψεν ὁ λαὸς τοῦ µὴ διώκειν ὀπίσω Ισραηλ, ὅτι ἐφείδετο
  Ιωαβ τοῦ λαοῦ. <span style="color:#b00e23">(17)</span> καὶ ἔλαβεν τὸν
  Αβεσσαλωµ καὶ ἔρριψεν αὐτὸν εἰς χάσµα µέγα ἐν τῷ δρυµῷ εἰς τὸν βόθυνον τὸν
  µέγαν καὶ ἐστήλωσεν ἐπ’ αὐτὸν σωρὸν λίθων µέγαν σφόδρα. καὶ πᾶς Ισραηλ ἔφυγεν
  ἀνὴρ εἰς τὸ σκήνωµα αὐτοῦ. <span style="color:#b00e23">(18)</span> καὶ
  Αβεσσαλωµ ἔτι ζῶν καὶ ἔστησεν ἑαυτῷ τὴν στήλην, ἐν ᾗ ἐλήµφθη, καὶ ἐστήλωσεν
  αὐτὴν λαβεῖν, τὴν στήλην τὴν ἐν τῇ κοιλάδι τοῦ βασιλέως, ὅτι εἶπεν Οὐκ ἔστιν
  αὐτῷ υἱὸς ἕνεκεν τοῦ ἀναµνῆσαι τὸ ὄνοµα αὐτοῦ· καὶ ἐκάλεσεν τὴν στήλην Χεὶρ
  Αβεσσαλωµ ἕως τῆς ἡµέρας ταύτης. <span style="color:#b00e23">(19)</span> Καὶ
  Αχιµαας υἱὸς Σαδωκ εἶπεν Δράµω δὴ καὶ εὐαγγελιῶ τῷ βασιλεῖ ὅτι ἔκρινεν αὐτῷ
  κύριος ἐκ χειρὸς τῶν ἐχθρῶν αὐτοῦ. <span style="color:#b00e23">(20)</span>
  καὶ εἶπεν αὐτῷ Ιωαβ Οὐκ ἀνὴρ εὐαγγελίας σὺ ἐν τῇ ἡµέρᾳ ταύτῃ καὶ εὐαγγελιῇ ἐν
  ἡµέρᾳ ἄMῃ, ἐν δὲ τῇ ἡµέρᾳ ταύτῃ οὐκ εὐαγγελιῇ, οὗ εἵνεκεν ὁ υἱὸς τοῦ βασιλέως
  ἀπέθανεν. <span style="color:#b00e23">(21)</span> καὶ εἶπεν Ιωαβ τῷ Χουσι
  Βαδίσας ἀνάγγειλον τῷ βασιλεῖ ὅσα εἶδες· καὶ προσεκύνησεν Χουσι τῷ Ιωαβ καὶ
  ἐξῆλθεν. <span style="color:#b00e23">(22)</span> καὶ προσέθετο ἔτι Αχιµαας
  υἱὸς Σαδωκ καὶ εἶπεν πρὸς Ιωαβ Καὶ ἔστω ὅτι δράµω καί γε ἐγὼ ὀπίσω τοῦ Χουσι.
  καὶ εἶπεν Ιωαβ Ἵνα τί τοῦτο τρέχεις, υἱέ µου; δεῦρο, οὐκ ἔστιν σοι εὐαγγελία
  εἰς ὠφέλειαν πορευοµένῳ. <span style="color:#b00e23">(23)</span> καὶ εἶπεν Τί
  γὰρ ἐὰν δραµοῦµαι; καὶ εἶπεν αὐτῷ Ιωαβ Δράµε. καὶ ἔδραµεν Αχιµαας ὁδὸν τὴν
  τοῦ Κεχαρ καὶ ὑπερέβη τὸν Χουσι. — <span style="color:#b00e23">(24)</span>
  καὶ Δαυιδ ἐκάθητο ἀνὰ µέσον τῶν δύο πυλῶν. καὶ ἐπορεύθη ὁ σκοπὸς εἰς τὸ δῶµα
  τῆς πύλης πρὸς τὸ τεῖχος καὶ ἐπῆρεν τοὺς ὀφθαλµοὺς αὐτοῦ καὶ εἶδεν καὶ ἰδοὺ
  ἀνὴρ τρέχων µόνος ἐνώπιον αὐτοῦ, <span style="color:#b00e23">(25)</span> καὶ
  ἀνεβόησεν ὁ σκοπὸς καὶ ἀπήγγειλεν τῷ βασιλεῖ. καὶ εἶπεν ὁ βασιλεύς Εἰ µόνος
  ἐστίν, εὐαγγελία ἐν τῷ στόµατι αὐτοῦ. καὶ ἐπορεύετο πορευόµενος καὶ ἐγγίζων.
  <span style="color:#b00e23">(26)</span> καὶ εἶδεν ὁ σκοπὸς ἄνδρα ἕτερον
  τρέχοντα, καὶ ἐβόησεν ὁ σκοπὸς πρὸς τῇ πύλῃ καὶ εἶπεν Ἰδοὺ ἀνὴρ ἕτερος τρέχων
  µόνος. καὶ εἶπεν ὁ βασιλεύς Καί γε οὗτος εὐαγγελιζόµενος. <span style=
  "color:#b00e23">(27)</span> καὶ εἶπεν ὁ σκοπός Ἐγὼ ὁρῶ τὸν δρόµον τοῦ πρώτου
  ὡς δρόµον Αχιµαας υἱοῦ Σαδωκ. καὶ εἶπεν ὁ βασιλεύς Ἀνὴρ ἀγαθὸς οὗτος καί γε
  εἰς εὐαγγελίαν ἀγαθὴν ἐλεύσεται. <span style="color:#b00e23">(28)</span> καὶ
  ἐβόησεν Αχιµαας καὶ εἶπεν πρὸς τὸν βασιλέα Εἰρήνη· καὶ προσεκύνησεν τῷ
  βασιλεῖ ἐπὶ πρόσωπον αὐτοῦ ἐπὶ τὴν γῆν· καὶ εἶπεν Εὐλογητὸς κύριος ὁ θεός
  σου, ὃς ἀπέκλεισεν τοὺς ἄνδρας τοὺς µισοῦντας τὴν χεῖρα αὐτῶν ἐν τῷ κυρίῳ µου
  τῷ βασιλεῖ. <span style="color:#b00e23">(29)</span> καὶ εἶπεν ὁ βασιλεύς
  Εἰρήνη τῷ παιδαρίῳ τῷ Αβεσσαλωµ; καὶ εἶπεν Αχιµαας Εἶδον τὸ πλῆθος τὸ µέγα
  τοῦ ἀποστεῖλαι τὸν δοῦλον τοῦ βασιλέως Ιωαβ καὶ τὸν δοῦλόν σου, καὶ οὐκ ἔγνων
  τί ἐκεῖ. <span style="color:#b00e23">(30)</span> καὶ εἶπεν ὁ βασιλεύς
  Ἐπίστρεψον, στηλώθητι ὧδε· καὶ ἐπεστράφη καὶ ἔστη. <span style=
  "color:#b00e23">(31)</span> καὶ ἰδοὺ ὁ Χουσι παρεγένετο καὶ εἶπεν τῷ βασιλεῖ
  Εὐαγγελισθήτω ὁ κύριός µου ὁ βασιλεύς, ὅτι ἔκρινέν σοι κύριος σήµερον ἐκ
  χειρὸς πάντων τῶν ἐπεγειροµένων ἐπὶ σέ. <span style=
  "color:#b00e23">(32)</span> καὶ εἶπεν ὁ βασιλεὺς πρὸς τὸν Χουσι Εἰ εἰρήνη τῷ
  παιδαρίῳ τῷ Αβεσσαλωµ; καὶ εἶπεν ὁ Χουσι Γένοιντο ὡς τὸ παιδάριον οἱ ἐχθροὶ
  τοῦ κυρίου µου τοῦ βασιλέως καὶ πάντες, ὅσοι ἐπανέστησαν ἐπ’ αὐτὸν εἰς κακά.
  <span style="color:#b00e23">(19:1)</span> καὶ ἐταράχθη ὁ βασιλεὺς καὶ ἀνέβη
  εἰς τὸ ὑπερῷον τῆς πύλης καὶ ἔκλαυσεν· καὶ οὕτως εἶπεν ἐν τῷ πορεύεσθαι αὐτόν
  Υἱέ µου Αβεσσαλωµ, υἱέ µου υἱέ µου Αβεσσαλωµ, τίς δῴη τὸν θάνατόν µου ἀντὶ
  σοῦ, ἐγὼ ἀντὶ σοῦ; Αβεσσαλωµ υἱέ µου υἱέ µου. —</p>

  <h3 id="second_samuel19">19</h3>

  <p><span style="color:#b00e23">(2)</span> καὶ ἀνηγγέλη τῷ Ιωαβ λέγοντες Ἰδοὺ
  ὁ βασιλεὺς κλαίει καὶ πενθεῖ ἐπὶ Αβεσσαλωµ. <span style=
  "color:#b00e23">(3)</span> καὶ ἐγένετο ἡ σωτηρία ἐν τῇ ἡµέρᾳ ἐκείνῃ εἰς
  πένθος παντὶ τῷ λαῷ, ὅτι ἤκουσεν ὁ λαὸς ἐν τῇ ἡµέρᾳ ἐκείνῃ λέγων ὅτι Λυπεῖται
  ὁ βασιλεὺς ἐπὶ τῷ υἱῷ αὐτοῦ· <span style="color:#b00e23">(4)</span> καὶ
  διεκλέπτετο ὁ λαὸς ἐν τῇ ἡµέρᾳ ἐκείνῃ τοῦ εἰσελθεῖν εἰς τὴν πόλιν, καθὼς
  διακλέπτεται ὁ λαὸς οἱ αἰσχυνόµενοι ἐν τῷ αὐτοὺς φεύγειν ἐν τῷ πολέµῳ.
  <span style="color:#b00e23">(5)</span> καὶ ὁ βασιλεὺς ἔκρυψεν τὸ πρόσωπον
  αὐτοῦ, καὶ ἔκραξεν ὁ βασιλεὺς φωνῇ µεγάλῃ λέγων Υἱέ µου Αβεσσαλωµ, Αβεσσαλωµ
  υἱέ µου. <span style="color:#b00e23">(6)</span> καὶ εἰσῆλθεν Ιωαβ πρὸς τὸν
  βασιλέα εἰς τὸν οἶκον καὶ εἶπεν Κατῄσχυνας σήµερον τὸ πρόσωπον πάντων τῶν
  δούλων σου τῶν ἐξαιρουµένων σε σήµερον καὶ τὴν ψυχὴν τῶν υἱῶν σου καὶ τῶν
  θυγατέρων σου καὶ τὴν ψυχὴν τῶν γυναικῶν σου καὶ τῶν παλλακῶν σου
  <span style="color:#b00e23">(7)</span> τοῦ ἀγαπᾶν τοὺς µισοῦντάς σε καὶ
  µισεῖν τοὺς ἀγαπῶντάς σε καὶ ἀνήγγειλας σήµερον ὅτι οὔκ εἰσιν οἱ ἄρχοντές σου
  οὐδὲ παῖδες, ὅτι ἔγνωκα σήµερον ὅτι εἰ Αβεσσαλωµ ἔζη, πάντες ἡµεῖς σήµερον
  νεκροί, ὅτι τότε τὸ εὐθὲς ἦν ἐν ὀφθαλµοῖς σου· <span style=
  "color:#b00e23">(8)</span> καὶ νῦν ἀναστὰς ἔξελθε καὶ λάλησον εἰς τὴν καρδίαν
  τῶν δούλων σου, ὅτι ἐν κυρίῳ ὤµοσα ὅτι εἰ µὴ ἐκπορεύσῃ σήµερον, εἰ
  αὐλισθήσεται ἀνὴρ µετὰ σοῦ τὴν νύκτα ταύτην· καὶ ἐπίγνωθι σεαυτῷ καὶ κακόν
  σοι τοῦτο ὑπὲρ πᾶν τὸ κακὸν τὸ ἐπελθόν σοι ἐκ νεότητός σου ἕως τοῦ νῦν.
  <span style="color:#b00e23">(9)</span> καὶ ἀνέστη ὁ βασιλεὺς καὶ ἐκάθισεν ἐν
  τῇ πύλῃ, καὶ πᾶς ὁ λαὸς ἀνήγγειλαν λέγοντες Ἰδοὺ ὁ βασιλεὺς κάθηται ἐν τῇ
  πύλῃ· καὶ εἰσῆλθεν πᾶς ὁ λαὸς κατὰ πρόσωπον τοῦ βασιλέως. Καὶ Ισραηλ ἔφυγεν
  ἀνὴρ εἰς τὰ σκηνώµατα αὐτοῦ. <span style="color:#b00e23">(10)</span> καὶ ἦν
  πᾶς ὁ λαὸς κρινόµενος ἐν πάσαις φυλαῖς Ισραηλ λέγοντες Ὁ βασιλεὺς Δαυιδ
  ἐρρύσατο ἡµᾶς ἀπὸ πάντων τῶν ἐχθρῶν ἡµῶν, καὶ αὐτὸς ἐξείλατο ἡµᾶς ἐκ χειρὸς
  ἀλλοφύλων, καὶ νῦν πέφευγεν ἀπὸ τῆς γῆς καὶ ἀπὸ τῆς βασιλείας αὐτοῦ ἀπὸ
  Αβεσσαλωµ· <span style="color:#b00e23">(11)</span> καὶ Αβεσσαλωµ, ὃν
  ἐχρίσαµεν ἐφ’ ἡµῶν, ἀπέθανεν ἐν τῷ πολέµῳ, καὶ νῦν ἵνα τί ὑµεῖς κωφεύετε τοῦ
  ἐπιστρέψαι τὸν βασιλέα; καὶ τὸ ῥῆµα παντὸς Ισραηλ ἦλθεν πρὸς τὸν βασιλέα. —
  <span style="color:#b00e23">(12)</span> καὶ ὁ βασιλεὺς Δαυιδ ἀπέστειλεν πρὸς
  Σαδωκ καὶ πρὸς Αβιαθαρ τοὺς ἱερεῖς λέγων Λαλήσατε πρὸς τοὺς πρεσβυτέρους
  Ιουδα λέγοντες Ἵνα τί γίνεσθε ἔσχατοι τοῦ ἐπιστρέψαι τὸν βασιλέα εἰς τὸν
  οἶκον αὐτοῦ; καὶ λόγος παντὸς Ισραηλ ἦλθεν πρὸς τὸν βασιλέα. <span style=
  "color:#b00e23">(13)</span> ἀδελφοί µου ὑµεῖς, ὀστᾶ µου καὶ σάρκες µου ὑµεῖς,
  καὶ ἵνα τί γίνεσθε ἔσχατοι τοῦ ἐπιστρέψαι τὸν βασιλέα εἰς τὸν οἶκον αὐτοῦ;
  <span style="color:#b00e23">(14)</span> καὶ τῷ Αµεσσαϊ ἐρεῖτε Οὐχὶ ὀστοῦν µου
  καὶ σάρξ µου σύ; καὶ νῦν τάδε ποιήσαι µοι ὁ θεὸς καὶ τάδε προσθείη, εἰ µὴ
  ἄρχων δυνάµεως ἔσῃ ἐνώπιον ἐµοῦ πάσας τὰς ἡµέρας ἀντὶ Ιωαβ. <span style=
  "color:#b00e23">(15)</span> καὶ ἔκλινεν τὴν καρδίαν παντὸς ἀνδρὸς Ιουδα ὡς
  ἀνδρὸς ἑνός, καὶ ἀπέστειλαν πρὸς τὸν βασιλέα λέγοντες Ἐπιστράφητι σὺ καὶ
  πάντες οἱ δοῦλοί σου. <span style="color:#b00e23">(16)</span> καὶ ἐπέστρεψεν
  ὁ βασιλεὺς καὶ ἦλθεν ἕως τοῦ Ιορδάνου, καὶ ἄνδρες Ιουδα ἦλθαν εἰς Γαλγαλα τοῦ
  πορεύεσθαι εἰς ἀπαντὴν τοῦ βασιλέως διαβιβάσαι τὸν βασιλέα τὸν Ιορδάνην. —
  <span style="color:#b00e23">(17)</span> καὶ ἐτάχυνεν Σεµεϊ υἱὸς Γηρα υἱοῦ τοῦ
  Ιεµενι ἐκ Βαουριµ καὶ κατέβη µετὰ ἀνδρὸς Ιουδα εἰς ἀπαντὴν τοῦ βασιλέως Δαυιδ
  <span style="color:#b00e23">(18)</span> καὶ χίλιοι ἄνδρες µετ’ αὐτοῦ ἐκ τοῦ
  Βενιαµιν καὶ Σιβα τὸ παιδάριον τοῦ οἴκου Σαουλ καὶ δέκα πέντε υἱοὶ αὐτοῦ µετ’
  αὐτοῦ καὶ εἴκοσι δοῦλοι αὐτοῦ µετ’ αὐτοῦ καὶ κατεύθυναν τὸν Ιορδάνην
  ἔµπροσθεν τοῦ βασιλέως <span style="color:#b00e23">(19)</span> καὶ
  ἐλειτούργησαν τὴν λειτουργίαν τοῦ διαβιβάσαι τὸν βασιλέα, καὶ διέβη ἡ
  διάβασις ἐξεγεῖραι τὸν οἶκον τοῦ βασιλέως καὶ τοῦ ποιῆσαι τὸ εὐθὲς ἐν
  ὀφθαλµοῖς αὐτοῦ. καὶ Σεµεϊ υἱὸς Γηρα ἔπεσεν ἐπὶ πρόσωπον αὐτοῦ ἐνώπιον τοῦ
  βασιλέως διαβαίνοντος αὐτοῦ τὸν Ιορδάνην <span style=
  "color:#b00e23">(20)</span> καὶ εἶπεν πρὸς τὸν βασιλέα Μὴ διαλογισάσθω ὁ
  κύριός µου ἀνοµίαν καὶ µὴ µνησθῇς ὅσα ἠδίκησεν ὁ παῖς σου ἐν τῇ ἡµέρᾳ, ᾗ ὁ
  κύριός µου ὁ βασιλεὺς ἐξεπορεύετο ἐξ Ιερουσαληµ, τοῦ θέσθαι τὸν βασιλέα εἰς
  τὴν καρδίαν αὐτοῦ, <span style="color:#b00e23">(21)</span> ὅτι ἔγνω ὁ δοῦλός
  σου ὅτι ἐγὼ ἥµαρτον, καὶ ἰδοὺ ἐγὼ ἦλθον σήµερον πρότερος παντὸς οἴκου Ιωσηφ
  τοῦ καταβῆναι εἰς ἀπαντὴν τοῦ κυρίου µου τοῦ βασιλέως. <span style=
  "color:#b00e23">(22)</span> καὶ ἀπεκρίθη Αβεσσα υἱὸς Σαρουιας καὶ εἶπεν Μὴ
  ἀντὶ τούτου οὐ θανατωθήσεται Σεµεϊ, ὅτι κατηράσατο τὸν χριστὸν κυρίου;
  <span style="color:#b00e23">(23)</span> καὶ εἶπεν Δαυιδ Τί ἐµοὶ καὶ ὑµῖν,
  υἱοὶ Σαρουιας, ὅτι γίνεσθέ µοι σήµερον εἰς ἐπίβουλον; σήµερον οὐ
  θανατωθήσεταί τις ἀνὴρ ἐξ Ισραηλ, ὅτι οὐκ οἶδα εἰ σήµερον βασιλεύω ἐγὼ ἐπὶ
  τὸν Ισραηλ. <span style="color:#b00e23">(24)</span> καὶ εἶπεν ὁ βασιλεὺς πρὸς
  Σεµεϊ Οὐ µὴ ἀποθάνῃς· καὶ ὤµοσεν αὐτῷ ὁ βασιλεύς. — <span style=
  "color:#b00e23">(25)</span> καὶ Μεµφιβοσθε υἱὸς Ιωναθαν υἱοῦ Σαουλ κατέβη εἰς
  ἀπαντὴν τοῦ βασιλέως· καὶ οὐκ ἐθεράπευσεν τοὺς πόδας αὐτοῦ οὐδὲ ὠνυχίσατο
  οὐδὲ ἐποίησεν τὸν µύστακα αὐτοῦ καὶ τὰ ἱµάτια αὐτοῦ οὐκ ἔπλυνεν ἀπὸ τῆς
  ἡµέρας, ἧς ἀπῆλθεν ὁ βασιλεύς, ἕως τῆς ἡµέρας, ἧς αὐτὸς παρεγένετο ἐν εἰρήνῃ.
  <span style="color:#b00e23">(26)</span> καὶ ἐγένετο ὅτε εἰσῆλθεν εἰς
  Ιερουσαληµ εἰς ἀπάντησιν τοῦ βασιλέως, καὶ εἶπεν αὐτῷ ὁ βασιλεύς Τί ὅτι οὐκ
  ἐπορεύθης µετ’ ἐµοῦ, Μεµφιβοσθε; <span style="color:#b00e23">(27)</span> καὶ
  εἶπεν πρὸς αὐτὸν Μεµφιβοσθε Κύριέ µου βασιλεῦ, ὁ δοῦλός µου παρελογίσατό µε,
  ὅτι εἶπεν ὁ παῖς σου αὐτῷ Ἐπίσαξόν µοι τὴν ὄνον καὶ ἐπιβῶ ἐπ’ αὐτὴν καὶ
  πορεύσοµαι µετὰ τοῦ βασιλέως, ὅτι χωλὸς ὁ δοῦλός σου· <span style=
  "color:#b00e23">(28)</span> καὶ µεθώδευσεν ἐν τῷ δούλῳ σου πρὸς τὸν κύριόν
  µου τὸν βασιλέα, καὶ ὁ κύριός µου ὁ βασιλεὺς ὡς ἄγγελος τοῦ θεοῦ, καὶ ποίησον
  τὸ ἀγαθὸν ἐν ὀφθαλµοῖς σου· <span style="color:#b00e23">(29)</span> ὅτι οὐκ
  ἦν πᾶς ὁ οἶκος τοῦ πατρός µου ἀλλ’ ἢ ὅτι ἄνδρες θανάτου τῷ κυρίῳ µου τῷ
  βασιλεῖ, καὶ ἔθηκας τὸν δοῦλόν σου ἐν τοῖς ἐσθίουσιν τὴν τράπεζάν σου· καὶ τί
  ἐστίν µοι ἔτι δικαίωµα καὶ τοῦ κεκραγέναι µε ἔτι πρὸς τὸν βασιλέα;
  <span style="color:#b00e23">(30)</span> καὶ εἶπεν αὐτῷ ὁ βασιλεύς Ἵνα τί
  λαλεῖς ἔτι τοὺς λόγους σου; εἶπον Σὺ καὶ Σιβα διελεῖσθε τὸν ἀγρόν.
  <span style="color:#b00e23">(31)</span> καὶ εἶπεν Μεµφιβοσθε πρὸς τὸν βασιλέα
  Καί γε τὰ πάντα λαβέτω µετὰ τὸ παραγενέσθαι τὸν κύριόν µου τὸν βασιλέα ἐν
  εἰρήνῃ εἰς τὸν οἶκον αὐτοῦ. — <span style="color:#b00e23">(32)</span> καὶ
  Βερζελλι ὁ Γαλααδίτης κατέβη ἐκ Ρωγελλιµ καὶ διέβη µετὰ τοῦ βασιλέως τὸν
  Ιορδάνην ἐκπέµψαι αὐτὸν τὸν Ιορδάνην· <span style="color:#b00e23">(33)</span>
  καὶ Βερζελλι ἀνὴρ πρεσβύτερος σφόδρα, υἱὸς ὀγδοήκοντα ἐτῶν, καὶ αὐτὸς
  διέθρεψεν τὸν βασιλέα ἐν τῷ οἰκεῖν αὐτὸν ἐν Μαναϊµ, ὅτι ἀνὴρ µέγας ἐστὶν
  σφόδρα. <span style="color:#b00e23">(34)</span> καὶ εἶπεν ὁ βασιλεὺς πρὸς
  Βερζελλι Σὺ διαβήσῃ µετ’ ἐµοῦ, καὶ διαθρέψω τὸ γῆράς σου µετ’ ἐµοῦ ἐν
  Ιερουσαληµ. <span style="color:#b00e23">(35)</span> καὶ εἶπεν Βερζελλι πρὸς
  τὸν βασιλέα Πόσαι ἡµέραι ἐτῶν ζωῆς µου, ὅτι ἀναβήσοµαι µετὰ τοῦ βασιλέως εἰς
  Ιερουσαληµ; <span style="color:#b00e23">(36)</span> υἱὸς ὀγδοήκοντα ἐτῶν ἐγώ
  εἰµι σήµερον· µὴ γνώσοµαι ἀνὰ µέσον ἀγαθοῦ καὶ κακοῦ; ἢ γεύσεται ὁ δοῦλός σου
  ἔτι ὃ φάγοµαι ἢ πίοµαι; ἢ ἀκούσοµαι ἔτι φωνὴν ᾀδόντων καὶ ᾀδουσῶν; ἵνα τί
  ἔσται ἔτι ὁ δοῦλός σου εἰς φορτίον ἐπὶ τὸν κύριόν µου τὸν βασιλέα;
  <span style="color:#b00e23">(37)</span> ὡς βραχὺ διαβήσεται ὁ δοῦλός σου τὸν
  Ιορδάνην µετὰ τοῦ βασιλέως· καὶ ἵνα τί ἀνταποδίδωσίν µοι ὁ βασιλεὺς τὴν
  ἀνταπόδοσιν ταύτην; <span style="color:#b00e23">(38)</span> καθισάτω δὴ ὁ
  δοῦλός σου καὶ ἀποθανοῦµαι ἐν τῇ πόλει µου παρὰ τῷ τάφῳ τοῦ πατρός µου καὶ
  τῆς µητρός µου· καὶ ἰδοὺ ὁ δοῦλός σου Χαµααµ διαβήσεται µετὰ τοῦ κυρίου µου
  τοῦ βασιλέως, καὶ ποίησον αὐτῷ τὸ ἀγαθὸν ἐν ὀφθαλµοῖς σου. <span style=
  "color:#b00e23">(39)</span> καὶ εἶπεν ὁ βασιλεύς Μετ’ ἐµοῦ διαβήτω Χαµααµ,
  κἀγὼ ποιήσω αὐτῷ τὸ ἀγαθὸν ἐν ὀφθαλµοῖς σου καὶ πάντα, ὅσα ἐκλέξῃ ἐπ’ ἐµοί,
  ποιήσω σοι. <span style="color:#b00e23">(40)</span> καὶ διέβη πᾶς ὁ λαὸς τὸν
  Ιορδάνην, καὶ ὁ βασιλεὺς διέβη· καὶ κατεφίλησεν ὁ βασιλεὺς τὸν Βερζελλι καὶ
  εὐλόγησεν αὐτόν, καὶ ἐπέστρεψεν εἰς τὸν τόπον αὐτοῦ. <span style=
  "color:#b00e23">(41)</span> καὶ διέβη ὁ βασιλεὺς εἰς Γαλγαλα, καὶ Χαµααµ
  διέβη µετ’ αὐτοῦ, καὶ πᾶς ὁ λαὸς Ιουδα διαβαίνοντες µετὰ τοῦ βασιλέως καί γε
  τὸ ἥµισυ τοῦ λαοῦ Ισραηλ. — <span style="color:#b00e23">(42)</span> καὶ ἰδοὺ
  πᾶς ἀνὴρ Ισραηλ παρεγένοντο πρὸς τὸν βασιλέα καὶ εἶπον πρὸς τὸν βασιλέα Τί
  ὅτι ἔκλεψάν σε οἱ ἀδελφοὶ ἡµῶν ἀνὴρ Ιουδα καὶ διεβίβασαν τὸν βασιλέα καὶ τὸν
  οἶκον αὐτοῦ τὸν Ιορδάνην καὶ πάντες ἄνδρες Δαυιδ µετ’ αὐτοῦ; <span style=
  "color:#b00e23">(43)</span> καὶ ἀπεκρίθη πᾶς ἀνὴρ Ιουδα πρὸς ἄνδρα Ισραηλ καὶ
  εἶπαν Διότι ἐγγίζει πρός µε ὁ βασιλεύς· καὶ ἵνα τί οὕτως ἐθυµώθης περὶ τοῦ
  λόγου τούτου; µὴ βρώσει ἐφάγαµεν ἐκ τοῦ βασιλέως, ἢ δόµα ἔδωκεν ἢ ἄρσιν ἦρεν
  ἡµῖν; <span style="color:#b00e23">(44)</span> καὶ ἀπεκρίθη ἀνὴρ Ισραηλ τῷ
  ἀνδρὶ Ιουδα καὶ εἶπεν Δέκα χεῖρές µοι ἐν τῷ βασιλεῖ, καὶ πρωτότοκος ἐγὼ ἢ σύ,
  καί γε ἐν τῷ Δαυιδ εἰµὶ ὑπὲρ σέ· καὶ ἵνα τί τοῦτο ὕβρισάς µε καὶ οὐκ ἐλογίσθη
  ὁ λόγος µου πρῶτός µοι τοῦ ἐπιστρέψαι τὸν βασιλέα ἐµοί; καὶ ἐσκληρύνθη ὁ
  λόγος ἀνδρὸς Ιουδα ὑπὲρ τὸν λόγον ἀνδρὸς Ισραηλ.</p>

  <h3 id="second_samuel20">20</h3>

  <p><span style="color:#b00e23">(1)</span> Καὶ ἐκεῖ ἐπικαλούµενος υἱὸς
  παράνοµος καὶ ὄνοµα αὐτῷ Σαβεε υἱὸς Βοχορι ἀνὴρ ὁ Ιεµενι καὶ ἐσάλπισεν ἐν τῇ
  κερατίνῃ καὶ εἶπεν Οὐκ ἔστιν ἡµῖν µερὶς ἐν Δαυιδ οὐδὲ κληρονοµία ἡµῖν ἐν τῷ
  υἱῷ Ιεσσαι· ἀνὴρ εἰς τὰ σκηνώµατά σου, Ισραηλ. <span style=
  "color:#b00e23">(2)</span> καὶ ἀνέβη πᾶς ἀνὴρ Ισραηλ ἀπὸ ὄπισθεν Δαυιδ ὀπίσω
  Σαβεε υἱοῦ Βοχορι, καὶ ἀνὴρ Ιουδα ἐκολλήθη τῷ βασιλεῖ αὐτῶν ἀπὸ τοῦ Ιορδάνου
  καὶ ἕως Ιερουσαληµ. <span style="color:#b00e23">(3)</span> καὶ εἰσῆλθεν Δαυιδ
  εἰς τὸν οἶκον αὐτοῦ εἰς Ιερουσαληµ, καὶ ἔλαβεν ὁ βασιλεὺς τὰς δέκα γυναῖκας
  τὰς παλλακὰς αὐτοῦ, ἃς ἀφῆκεν φυλάσσειν τὸν οἶκον, καὶ ἔδωκεν αὐτὰς ἐν οἴκῳ
  φυλακῆς καὶ διέθρεψεν αὐτὰς καὶ πρὸς αὐτὰς οὐκ εἰσῆλθεν, καὶ ἦσαν συνεχόµεναι
  ἕως ἡµέρας θανάτου αὐτῶν, χῆραι ζῶσαι. — <span style=
  "color:#b00e23">(4)</span> καὶ εἶπεν ὁ βασιλεὺς πρὸς Αµεσσαϊ Βόησόν µοι τὸν
  ἄνδρα Ιουδα τρεῖς ἡµέρας, σὺ δὲ αὐτοῦ στῆθι. <span style=
  "color:#b00e23">(5)</span> καὶ ἐπορεύθη Αµεσσαϊ τοῦ βοῆσαι τὸν Ιουδαν καὶ
  ἐχρόνισεν ἀπὸ τοῦ καιροῦ, οὗ ἐτάξατο αὐτῷ Δαυιδ. <span style=
  "color:#b00e23">(6)</span> καὶ εἶπεν Δαυιδ πρὸς Αβεσσα Νῦν κακοποιήσει ἡµᾶς
  Σαβεε υἱὸς Βοχορι ὑπὲρ Αβεσσαλωµ, καὶ νῦν σὺ λαβὲ µετὰ σεαυτοῦ τοὺς παῖδας
  τοῦ κυρίου σου καὶ καταδίωξον ὀπίσω αὐτοῦ, µήποτε ἑαυτῷ εὕρῃ πόλεις ὀχυρὰς
  καὶ σκιάσει τοὺς ὀφθαλµοὺς ἡµῶν. <span style="color:#b00e23">(7)</span> καὶ
  ἐξῆλθον ὀπίσω αὐτοῦ οἱ ἄνδρες Ιωαβ καὶ ὁ Χερεθθι καὶ ὁ Φελεθθι καὶ πάντες οἱ
  δυνατοὶ καὶ ἐξῆλθαν ἐξ Ιερουσαληµ διῶξαι ὀπίσω Σαβεε υἱοῦ Βοχορι. —
  <span style="color:#b00e23">(8)</span> καὶ αὐτοὶ παρὰ τῷ λίθῳ τῷ µεγάλῳ τῷ ἐν
  Γαβαων, καὶ Αµεσσαϊ εἰσῆλθεν ἔµπροσθεν αὐτῶν. καὶ Ιωαβ περιεζωσµένος µανδύαν
  τὸ ἔνδυµα αὐτοῦ καὶ ἐπ’ αὐτῷ περιεζωσµένος µάχαιραν ἐζευγµένην ἐπὶ τῆς ὀσφύος
  αὐτοῦ ἐν κολεῷ αὐτῆς, καὶ ἡ µάχαιρα ἐξῆλθεν καὶ ἔπεσεν. <span style=
  "color:#b00e23">(9)</span> καὶ εἶπεν Ιωαβ τῷ Αµεσσαϊ Εἰ ὑγιαίνεις σύ, ἀδελφέ;
  καὶ ἐκράτησεν ἡ χεὶρ ἡ δεξιὰ Ιωαβ τοῦ πώγωνος Αµεσσαϊ τοῦ καταφιλῆσαι αὐτόν·
  <span style="color:#b00e23">(10)</span> καὶ Αµεσσαϊ οὐκ ἐφυλάξατο τὴν
  µάχαιραν τὴν ἐν τῇ χειρὶ Ιωαβ, καὶ ἔπαισεν αὐτὸν ἐν αὐτῇ Ιωαβ εἰς τὴν ψόαν,
  καὶ ἐξεχύθη ἡ κοιλία αὐτοῦ εἰς τὴν γῆν, καὶ οὐκ ἐδευτέρωσεν αὐτῷ, καὶ
  ἀπέθανεν. καὶ Ιωαβ καὶ Αβεσσα ὁ ἀδελφὸς αὐτοῦ ἐδίωξεν ὀπίσω Σαβεε υἱοῦ
  Βοχορι· <span style="color:#b00e23">(11)</span> καὶ ἀνὴρ ἔστη ἐπ’ αὐτὸν τῶν
  παιδαρίων Ιωαβ καὶ εἶπεν Τίς ὁ βουλόµενος Ιωαβ καὶ τίς τοῦ Δαυιδ, ὀπίσω Ιωαβ·
  <span style="color:#b00e23">(12)</span> καὶ Αµεσσαϊ πεφυρµένος ἐν τῷ αἵµατι
  ἐν µέσῳ τῆς τρίβου, καὶ εἶδεν ὁ ἀνὴρ ὅτι εἱστήκει πᾶς ὁ λαός, καὶ ἀπέστρεψεν
  τὸν Αµεσσαϊ ἐκ τῆς τρίβου εἰς ἀγρὸν καὶ ἐπέρριψεν ἐπ’ αὐτὸν ἱµάτιον, καθότι
  εἶδεν πάντα τὸν ἐρχόµενον ἐπ’ αὐτὸν ἑστηκότα· <span style=
  "color:#b00e23">(13)</span> ἡνίκα δὲ ἔφθασεν ἐκ τῆς τρίβου, παρῆλθεν πᾶς ἀνὴρ
  Ισραηλ ὀπίσω Ιωαβ τοῦ διῶξαι ὀπίσω Σαβεε υἱοῦ Βοχορι. — <span style=
  "color:#b00e23">(14)</span> καὶ διῆλθεν ἐν πάσαις φυλαῖς Ισραηλ εἰς Αβελ καὶ
  εἰς Βαιθµαχα καὶ πάντες ἐν Χαρρι, καὶ ἐξεκκλησιάσθησαν καὶ ἦλθον κατόπισθεν
  αὐτοῦ. <span style="color:#b00e23">(15)</span> καὶ παρεγενήθησαν καὶ
  ἐπολιόρκουν ἐπ’ αὐτὸν τὴν Αβελ καὶ τὴν Βαιθµαχα καὶ ἐξέχεαν πρόσχωµα πρὸς τὴν
  πόλιν, καὶ ἔστη ἐν τῷ προτειχίσµατι, καὶ πᾶς ὁ λαὸς ὁ µετὰ Ιωαβ ἐνοοῦσαν
  καταβαλεῖν τὸ τεῖχος. <span style="color:#b00e23">(16)</span> καὶ ἐβόησεν
  γυνὴ σοφὴ ἐκ τοῦ τείχους καὶ εἶπεν Ἀκούσατε ἀκούσατε, εἴπατε δὴ πρὸς Ιωαβ
  Ἔγγισον ἕως ὧδε, καὶ λαλήσω πρὸς αὐτόν. <span style=
  "color:#b00e23">(17)</span> καὶ προσήγγισεν πρὸς αὐτήν, καὶ εἶπεν ἡ γυνή Εἰ
  σὺ εἶ Ιωαβ; ὁ δὲ εἶπεν Ἐγώ. εἶπεν δὲ αὐτῷ Ἄκουσον τοὺς λόγους τῆς δούλης σου.
  καὶ εἶπεν Ιωαβ Ἀκούω ἐγώ εἰµι. <span style="color:#b00e23">(18)</span> καὶ
  εἶπεν λέγουσα Λόγον ἐλάλησαν ἐν πρώτοις λέγοντες Ἠρωτηµένος ἠρωτήθη ἐν τῇ
  Αβελ καὶ ἐν Δαν εἰ ἐξέλιπον ἃ ἔθεντο οἱ πιστοὶ τοῦ Ισραηλ, ἐρωτῶντες
  ἐπερωτήσουσιν ἐν Αβελ καὶ οὕτως εἰ ἐξέλιπον. <span style=
  "color:#b00e23">(19)</span> ἐγώ εἰµι εἰρηνικὰ τῶν στηριγµάτων Ισραηλ, σὺ δὲ
  ζητεῖς θανατῶσαι πόλιν καὶ µητρόπολιν ἐν Ισραηλ· ἵνα τί καταποντίζεις
  κληρονοµίαν κυρίου; <span style="color:#b00e23">(20)</span> καὶ ἀπεκρίθη Ιωαβ
  καὶ εἶπεν Ἵλεώς µοι ἵλεώς µοι, εἰ καταποντιῶ καὶ εἰ διαφθερῶ· <span style=
  "color:#b00e23">(21)</span> οὐχ οὗτος ὁ λόγος, ὅτι ἀνὴρ ἐξ ὄρους Εφραιµ,
  Σαβεε υἱὸς Βοχορι ὄνοµα αὐτοῦ, καὶ ἐπῆρεν τὴν χεῖρα αὐτοῦ ἐπὶ τὸν βασιλέα
  Δαυιδ· δότε αὐτόν µοι µόνον, καὶ ἀπελεύσοµαι ἀπάνωθεν τῆς πόλεως. καὶ εἶπεν ἡ
  γυνὴ πρὸς Ιωαβ Ἰδοὺ ἡ κεφαλὴ αὐτοῦ ῥιφήσεται πρὸς σὲ διὰ τοῦ τείχους.
  <span style="color:#b00e23">(22)</span> καὶ εἰσῆλθεν ἡ γυνὴ πρὸς πάντα τὸν
  λαὸν καὶ ἐλάλησεν πρὸς πᾶσαν τὴν πόλιν ἐν τῇ σοφίᾳ αὐτῆς· καὶ ἀφεῖλεν τὴν
  κεφαλὴν Σαβεε υἱοῦ Βοχορι καὶ ἔβαλεν πρὸς Ιωαβ. καὶ ἐσάλπισεν ἐν κερατίνῃ,
  καὶ διεσπάρησαν ἀπὸ τῆς πόλεως ἀνὴρ εἰς τὰ σκηνώµατα αὐτοῦ· καὶ Ιωαβ
  ἀπέστρεψεν εἰς Ιερουσαληµ πρὸς τὸν βασιλέα. <span style=
  "color:#b00e23">(23)</span> Καὶ Ιωαβ πρὸς πάσῃ τῇ δυνάµει Ισραηλ, καὶ Βαναιας
  υἱὸς Ιωδαε ἐπὶ τοῦ Χερεθθι καὶ ἐπὶ τοῦ Φελεθθι, <span style=
  "color:#b00e23">(24)</span> καὶ Αδωνιραµ ἐπὶ τοῦ φόρου, καὶ Ιωσαφατ υἱὸς
  Αχιλουθ ἀναµιµνῄσκων, <span style="color:#b00e23">(25)</span> καὶ Σουσα
  γραµµατεύς, καὶ Σαδωκ καὶ Αβιαθαρ ἱερεῖς, <span style=
  "color:#b00e23">(26)</span> καί γε Ιρας ὁ Ιαριν ἦν ἱερεὺς τοῦ Δαυιδ.</p>

  <h3 id="second_samuel21">21</h3>

  <p><span style="color:#b00e23">(1)</span> Καὶ ἐγένετο λιµὸς ἐν ταῖς ἡµέραις
  Δαυιδ τρία ἔτη, ἐνιαυτὸς ἐχόµενος ἐνιαυτοῦ, καὶ ἐζήτησεν Δαυιδ τὸ πρόσωπον
  τοῦ κυρίου. καὶ εἶπεν κύριος Ἐπὶ Σαουλ καὶ ἐπὶ τὸν οἶκον αὐτοῦ ἀδικία διὰ τὸ
  αὐτὸν θανάτῳ αἱµάτων περὶ οὗ ἐθανάτωσεν τοὺς Γαβαωνίτας. <span style=
  "color:#b00e23">(2)</span> καὶ ἐκάλεσεν ὁ βασιλεὺς Δαυιδ τοὺς Γαβαωνίτας καὶ
  εἶπεν πρὸς αὐτούς· καὶ οἱ Γαβαωνῖται οὐχ υἱοὶ Ισραηλ εἰσίν, ὅτι ἀλλ’ ἢ ἐκ τοῦ
  λείµµατος τοῦ Αµορραίου, καὶ οἱ υἱοὶ Ισραηλ ὤµοσαν αὐτοῖς· καὶ ἐζήτησεν Σαουλ
  πατάξαι αὐτοὺς ἐν τῷ ζηλῶσαι αὐτὸν τοὺς υἱοὺς Ισραηλ καὶ Ιουδα. <span style=
  "color:#b00e23">(3)</span> καὶ εἶπεν Δαυιδ πρὸς τοὺς Γαβαωνίτας Τί ποιήσω
  ὑµῖν καὶ ἐν τίνι ἐξιλάσοµαι καὶ εὐλογήσετε τὴν κληρονοµίαν κυρίου;
  <span style="color:#b00e23">(4)</span> καὶ εἶπαν αὐτῷ οἱ Γαβαωνῖται Οὐκ ἔστιν
  ἡµῖν ἀργύριον καὶ χρυσίον µετὰ Σαουλ καὶ µετὰ τοῦ οἴκου αὐτοῦ, καὶ οὐκ ἔστιν
  ἡµῖν ἀνὴρ θανατῶσαι ἐν Ισραηλ. καὶ εἶπεν Τί ὑµεῖς λέγετε καὶ ποιήσω ὑµῖν;
  <span style="color:#b00e23">(5)</span> καὶ εἶπαν πρὸς τὸν βασιλέα Ὁ ἀνὴρ
  συνετέλεσεν ἐφ’ ἡµᾶς καὶ ἐδίωξεν ἡµᾶς, ὃς παρελογίσατο ἐξολεθρεῦσαι ἡµᾶς·
  ἀφανίσωµεν αὐτὸν τοῦ µὴ ἑστάναι αὐτὸν ἐν παντὶ ὁρίῳ Ισραηλ· <span style=
  "color:#b00e23">(6)</span> δότω ἡµῖν ἑπτὰ ἄνδρας ἐκ τῶν υἱῶν αὐτοῦ, καὶ
  ἐξηλιάσωµεν αὐτοὺς τῷ κυρίῳ ἐν Γαβαων Σαουλ ἐκλεκτοὺς κυρίου. καὶ εἶπεν ὁ
  βασιλεύς Ἐγὼ δώσω. <span style="color:#b00e23">(7)</span> καὶ ἐφείσατο ὁ
  βασιλεὺς ἐπὶ Μεµφιβοσθε υἱὸν Ιωναθαν υἱοῦ Σαουλ διὰ τὸν ὅρκον κυρίου τὸν ἀνὰ
  µέσον αὐτῶν, ἀνὰ µέσον Δαυιδ καὶ ἀνὰ µέσον Ιωναθαν υἱοῦ Σαουλ. <span style=
  "color:#b00e23">(8)</span> καὶ ἔλαβεν ὁ βασιλεὺς τοὺς δύο υἱοὺς Ρεσφα
  θυγατρὸς Αια, οὓς ἔτεκεν τῷ Σαουλ, τὸν Ερµωνι καὶ τὸν Μεµφιβοσθε, καὶ τοὺς
  πέντε υἱοὺς Μιχολ θυγατρὸς Σαουλ, οὓς ἔτεκεν τῷ Εσριηλ υἱῷ Βερζελλι τῷ
  Μοουλαθι, <span style="color:#b00e23">(9)</span> καὶ ἔδωκεν αὐτοὺς ἐν χειρὶ
  τῶν Γαβαωνιτῶν, καὶ ἐξηλίασαν αὐτοὺς ἐν τῷ ὄρει ἔναντι κυρίου, καὶ ἔπεσαν οἱ
  ἑπτὰ αὐτοὶ ἐπὶ τὸ αὐτό· καὶ αὐτοὶ δὲ ἐθανατώθησαν ἐν ἡµέραις θερισµοῦ ἐν
  πρώτοις ἐν ἀρχῇ θερισµοῦ κριθῶν. <span style="color:#b00e23">(10)</span> καὶ
  ἔλαβεν Ρεσφα θυγάτηρ Αια τὸν σάκκον καὶ ἔπηξεν αὑτῇ πρὸς τὴν πέτραν ἐν ἀρχῇ
  θερισµοῦ κριθῶν, ἕως ἔσταξεν ἐπ’ αὐτοὺς ὕδωρ ἐκ τοῦ οὐρανοῦ, καὶ οὐκ ἔδωκεν
  τὰ πετεινὰ τοῦ οὐρανοῦ καταπαῦσαι ἐπ’ αὐτοὺς ἡµέρας καὶ τὰ θηρία τοῦ ἀγροῦ
  νυκτός. — <span style="color:#b00e23">(11)</span> καὶ ἀπηγγέλη τῷ Δαυιδ ὅσα
  ἐποίησεν Ρεσφα θυγάτηρ Αια παλλακὴ Σαουλ, καὶ ἐξελύθησαν, καὶ κατέλαβεν
  αὐτοὺς Δαν υἱὸς Ιωα ἐκ τῶν ἀπογόνων τῶν γιγάντων, <span style=
  "color:#b00e23">(12)</span> καὶ ἐπορεύθη Δαυιδ καὶ ἔλαβεν τὰ ὀστᾶ Σαουλ καὶ
  τὰ ὀστᾶ Ιωναθαν τοῦ υἱοῦ αὐτοῦ παρὰ τῶν ἀνδρῶν υἱῶν Ιαβις Γαλααδ, οἳ ἔκλεψαν
  αὐτοὺς ἐκ τῆς πλατείας Βαιθσαν, ὅτι ἔστησαν αὐτοὺς ἐκεῖ οἱ ἀλλόφυλοι ἐν
  ἡµέρᾳ, ᾗ ἐπάταξαν οἱ ἀλλόφυλοι τὸν Σαουλ ἐν Γελβουε, <span style=
  "color:#b00e23">(13)</span> καὶ ἀνήνεγκεν ἐκεῖθεν τὰ ὀστᾶ Σαουλ καὶ τὰ ὀστᾶ
  Ιωναθαν τοῦ υἱοῦ αὐτοῦ καὶ συνήγαγεν τὰ ὀστᾶ τῶν ἐξηλιασµένων. <span style=
  "color:#b00e23">(14)</span> καὶ ἔθαψαν τὰ ὀστᾶ Σαουλ καὶ τὰ ὀστᾶ Ιωναθαν τοῦ
  υἱοῦ αὐτοῦ καὶ τῶν ἡλιασθέντων ἐν γῇ Βενιαµιν ἐν τῇ πλευρᾷ ἐν τῷ τάφῳ Κις τοῦ
  πατρὸς αὐτοῦ καὶ ἐποίησαν πάντα, ὅσα ἐνετείλατο ὁ βασιλεύς. — καὶ ἐπήκουσεν ὁ
  θεὸς τῇ γῇ µετὰ ταῦτα. <span style="color:#b00e23">(15)</span> Καὶ ἐγενήθη
  ἔτι πόλεµος τοῖς ἀλλοφύλοις µετὰ Ισραηλ. καὶ κατέβη Δαυιδ καὶ οἱ παῖδες αὐτοῦ
  µετ’ αὐτοῦ καὶ ἐπολέµησαν µετὰ τῶν ἀλλοφύλων, καὶ ἐξελύθη Δαυιδ. <span style=
  "color:#b00e23">(16)</span> καὶ Ιεσβι, ὃς ἦν ἐν τοῖς ἐκγόνοις τοῦ Ραφα καὶ ὁ
  σταθµὸς τοῦ δόρατος αὐτοῦ τριακοσίων σίκλων ὁλκὴ χαλκοῦ καὶ αὐτὸς
  περιεζωσµένος κορύνην, καὶ διενοεῖτο πατάξαι τὸν Δαυιδ. <span style=
  "color:#b00e23">(17)</span> καὶ ἐβοήθησεν αὐτῷ Αβεσσα υἱὸς Σαρουιας καὶ
  ἐπάταξεν τὸν ἀλλόφυλον καὶ ἐθανάτωσεν αὐτόν. τότε ὤµοσαν οἱ ἄνδρες Δαυιδ
  λέγοντες Οὐκ ἐξελεύσῃ ἔτι µεθ’ ἡµῶν εἰς πόλεµον καὶ οὐ µὴ σβέσῃς τὸν λύχνον
  Ισραηλ. — <span style="color:#b00e23">(18)</span> καὶ ἐγενήθη µετὰ ταῦτα ἔτι
  πόλεµος ἐν Γεθ µετὰ τῶν ἀλλοφύλων. τότε ἐπάταξεν Σεβοχα ὁ Αστατωθι τὸν Σεφ
  τὸν ἐν τοῖς ἐκγόνοις τοῦ Ραφα. — <span style="color:#b00e23">(19)</span> καὶ
  ἐγένετο ὁ πόλεµος ἐν Γοβ µετὰ τῶν ἀλλοφύλων. καὶ ἐπάταξεν Ελεαναν υἱὸς
  Αριωργιµ ὁ Βαιθλεεµίτης τὸν Γολιαθ τὸν Γεθθαῖον, καὶ τὸ ξύλον τοῦ δόρατος
  αὐτοῦ ὡς ἀντίον ὑφαινόντων. — <span style="color:#b00e23">(20)</span> καὶ
  ἐγένετο ἔτι πόλεµος ἐν Γεθ. καὶ ἦν ἀνὴρ Μαδων, καὶ οἱ δάκτυλοι τῶν χειρῶν
  αὐτοῦ καὶ οἱ δάκτυλοι τῶν ποδῶν αὐτοῦ ἓξ καὶ ἕξ, εἴκοσι τέσσαρες ἀριθµῷ, καί
  γε αὐτὸς ἐτέχθη τῷ Ραφα. <span style="color:#b00e23">(21)</span> καὶ
  ὠνείδισεν τὸν Ισραηλ, καὶ ἐπάταξεν αὐτὸν Ιωναθαν υἱὸς Σεµεϊ ἀδελφοῦ Δαυιδ. —
  <span style="color:#b00e23">(22)</span> οἱ τέσσαρες οὗτοι ἐτέχθησαν ἀπόγονοι
  τῶν γιγάντων ἐν Γεθ τῷ Ραφα οἶκος, καὶ ἔπεσαν ἐν χειρὶ Δαυιδ καὶ ἐν χειρὶ τῶν
  δούλων αὐτοῦ.</p>

  <h3 id="second_samuel22">22</h3>

  <p><span style="color:#b00e23">(1)</span> Καὶ ἐλάλησεν Δαυιδ τῷ κυρίῳ τοὺς
  λόγους τῆς ᾠδῆς ταύτης ἐν ᾗ ἡµέρᾳ ἐξείλατο αὐτὸν κύριος ἐκ χειρὸς πάντων τῶν
  ἐχθρῶν αὐτοῦ καὶ ἐκ χειρὸς Σαουλ, <span style="color:#b00e23">(2)</span> καὶ
  εἶπεν Κύριε, πέτρα µου καὶ ὀχύρωµά µου καὶ ἐξαιρούµενός µε ἐµοί, <span style=
  "color:#b00e23">(3)</span> ὁ θεός µου φύλαξ ἔσται µου, πεποιθὼς ἔσοµαι ἐπ’
  αὐτῷ, ὑπερασπιστής µου καὶ κέρας σωτηρίας µου, ἀντιλήµπτωρ µου καὶ καταφυγή
  µου σωτηρίας µου, ἐξ ἀδίκου σώσεις µε. <span style="color:#b00e23">(4)</span>
  αἰνετὸν ἐπικαλέσοµαι κύριον καὶ ἐκ τῶν ἐχθρῶν µου σωθήσοµαι. <span style=
  "color:#b00e23">(5)</span> ὅτι περιέσχον µε συντριµµοὶ θανάτου, χείµαρροι
  ἀνοµίας ἐθάµβησάν µε· <span style="color:#b00e23">(6)</span> ὠδῖνες θανάτου
  ἐκύκλωσάν µε, προέφθασάν µε σκληρότητες θανάτου. <span style=
  "color:#b00e23">(7)</span> ἐν τῷ θλίβεσθαί µε ἐπικαλέσοµαι κύριον καὶ πρὸς
  τὸν θεόν µου βοήσοµαι· καὶ ἐπακούσεται ἐκ ναοῦ αὐτοῦ φωνῆς µου, καὶ ἡ κραυγή
  µου ἐν τοῖς ὠσὶν αὐτοῦ. <span style="color:#b00e23">(8)</span> καὶ ἐταράχθη
  καὶ ἐσείσθη ἡ γῆ, καὶ τὰ θεµέλια τοῦ οὐρανοῦ συνεταράχθησαν καὶ ἐσπαράχθησαν,
  ὅτι ἐθυµώθη κύριος αὐτοῖς. <span style="color:#b00e23">(9)</span> ἀνέβη
  καπνὸς ἐν τῇ ὀργῇ αὐτοῦ, καὶ πῦρ ἐκ στόµατος αὐτοῦ κατέδεται, ἄνθρακες
  ἐξεκαύθησαν ἀπ’ αὐτοῦ. <span style="color:#b00e23">(10)</span> καὶ ἔκλινεν
  οὐρανοὺς καὶ κατέβη, καὶ γνόφος ὑποκάτω τῶν ποδῶν αὐτοῦ. <span style=
  "color:#b00e23">(11)</span> καὶ ἐπεκάθισεν ἐπὶ Χερουβιν καὶ ἐπετάσθη καὶ ὤφθη
  ἐπὶ πτερύγων ἀνέµου. <span style="color:#b00e23">(12)</span> καὶ ἔθετο σκότος
  ἀποκρυφὴν αὐτοῦ κύκλῳ αὐτοῦ, ἡ σκηνὴ αὐτοῦ σκότος ὑδάτων· ἐπάχυνεν ἐν
  νεφέλαις ἀέρος. <span style="color:#b00e23">(13)</span> ἀπὸ τοῦ φέγγους
  ἐναντίον αὐτοῦ ἐξεκαύθησαν ἄνθρακες πυρός. <span style=
  "color:#b00e23">(14)</span> ἐβρόντησεν ἐξ οὐρανοῦ κύριος, καὶ ὁ ὕψιστος
  ἔδωκεν φωνὴν αὐτοῦ <span style="color:#b00e23">(15)</span> καὶ ἀπέστειλεν
  βέλη καὶ ἐσκόρπισεν αὐτούς, ἀστραπὴν καὶ ἐξέστησεν αὐτούς. <span style=
  "color:#b00e23">(16)</span> καὶ ὤφθησαν ἀφέσεις θαλάσσης, καὶ ἀπεκαλύφθη
  θεµέλια τῆς οἰκουµένης ἐν τῇ ἐπιτιµήσει κυρίου, ἀπὸ πνοῆς πνεύµατος θυµοῦ
  αὐτοῦ. <span style="color:#b00e23">(17)</span> ἀπέστειλεν ἐξ ὕψους καὶ ἔλαβέν
  µε, εἵλκυσέν µε ἐξ ὑδάτων πολλῶν· <span style="color:#b00e23">(18)</span>
  ἐρρύσατό µε ἐξ ἐχθρῶν µου ἰσχύος, ἐκ τῶν µισούντων µε, ὅτι ἐκραταιώθησαν ὑπὲρ
  ἐµέ. <span style="color:#b00e23">(19)</span> προέφθασάν µε ἐν ἡµέρᾳ θλίψεώς
  µου, καὶ ἐγένετο κύριος ἐπιστήριγµά µου <span style=
  "color:#b00e23">(20)</span> καὶ ἐξήγαγέν µε εἰς πλατυσµὸν καὶ ἐξείλατό µε,
  ὅτι εὐδόκησεν ἐν ἐµοί. <span style="color:#b00e23">(21)</span> καὶ
  ἀνταπέδωκέν µοι κύριος κατὰ τὴν δικαιοσύνην µου, κατὰ τὴν καθαριότητα τῶν
  χειρῶν µου ἀνταπέδωκέν µοι, <span style="color:#b00e23">(22)</span> ὅτι
  ἐφύλαξα ὁδοὺς κυρίου καὶ οὐκ ἠσέβησα ἀπὸ τοῦ θεοῦ µου, <span style=
  "color:#b00e23">(23)</span> ὅτι πάντα τὰ κρίµατα αὐτοῦ κατεναντίον µου, καὶ
  τὰ δικαιώµατα αὐτοῦ, οὐκ ἀπέστην ἀπ’ αὐτῶν. <span style=
  "color:#b00e23">(24)</span> καὶ ἔσοµαι ἄµωµος αὐτῷ καὶ προφυλάξοµαι ἀπὸ τῆς
  ἀνοµίας µου. <span style="color:#b00e23">(25)</span> καὶ ἀποδώσει µοι κύριος
  κατὰ τὴν δικαιοσύνην µου καὶ κατὰ τὴν καθαριότητα τῶν χειρῶν µου ἐνώπιον τῶν
  ὀφθαλµῶν αὐτοῦ. <span style="color:#b00e23">(26)</span> µετὰ ὁσίου ὁσιωθήσῃ
  καὶ µετὰ ἀνδρὸς τελείου τελειωθήσῃ <span style="color:#b00e23">(27)</span>
  καὶ µετὰ ἐκλεκτοῦ ἐκλεκτὸς ἔσῃ καὶ µετὰ στρεβλοῦ στρεβλωθήσῃ. <span style=
  "color:#b00e23">(28)</span> καὶ τὸν λαὸν τὸν πτωχὸν σώσεις καὶ ὀφθαλµοὺς ἐπὶ
  µετεώρων ταπεινώσεις. <span style="color:#b00e23">(29)</span> ὅτι σὺ ὁ λύχνος
  µου, κύριε, καὶ κύριος ἐκλάµψει µοι τὸ σκότος µου. <span style=
  "color:#b00e23">(30)</span> ὅτι ἐν σοὶ δραµοῦµαι µονόζωνος καὶ ἐν τῷ θεῷ µου
  ὑπερβήσοµαι τεῖχος. <span style="color:#b00e23">(31)</span> ὁ ἰσχυρός, ἄµωµος
  ἡ ὁδὸς αὐτοῦ, τὸ ῥῆµα κυρίου κραταιόν, πεπυρωµένον, ὑπερασπιστής ἐστιν πᾶσιν
  τοῖς πεποιθόσιν ἐπ’ αὐτῷ. <span style="color:#b00e23">(32)</span> τίς ἰσχυρὸς
  πλὴν κυρίου; καὶ τίς κτίστης ἔσται πλὴν τοῦ θεοῦ ἡµῶν; <span style=
  "color:#b00e23">(33)</span> ὁ ἰσχυρὸς ὁ κραταιῶν µε δυνάµει, καὶ ἐξετίναξεν
  ἄµωµον τὴν ὁδόν µου· <span style="color:#b00e23">(34)</span> τιθεὶς τοὺς
  πόδας µου ὡς ἐλάφων καὶ ἐπὶ τὰ ὕψη ἱστῶν µε· <span style=
  "color:#b00e23">(35)</span> διδάσκων χεῖράς µου εἰς πόλεµον καὶ κατάξας τόξον
  χαλκοῦν ἐν βραχίονί µου. <span style="color:#b00e23">(36)</span> καὶ ἔδωκάς
  µοι ὑπερασπισµὸν σωτηρίας µου, καὶ ἡ ὑπακοή σου ἐπλήθυνέν µε <span style=
  "color:#b00e23">(37)</span> εἰς πλατυσµὸν εἰς τὰ διαβήµατά µου ὑποκάτω µου,
  καὶ οὐκ ἐσαλεύθησαν τὰ σκέλη µου. <span style="color:#b00e23">(38)</span>
  διώξω ἐχθρούς µου καὶ ἀφανιῶ αὐτοὺς καὶ οὐκ ἀναστρέψω, ἕως συντελέσω αὐτούς·
  <span style="color:#b00e23">(39)</span> καὶ θλάσω αὐτούς, καὶ οὐκ
  ἀναστήσονται καὶ πεσοῦνται ὑπὸ τοὺς πόδας µου. <span style=
  "color:#b00e23">(40)</span> καὶ ἐνισχύσεις µε δυνάµει εἰς πόλεµον, κάµψεις
  τοὺς ἐπανιστανοµένους µοι ὑποκάτω µου· <span style=
  "color:#b00e23">(41)</span> καὶ τοὺς ἐχθρούς µου ἔδωκάς µοι νῶτον, τοὺς
  µισοῦντάς µε, καὶ ἐθανάτωσας αὐτούς. <span style="color:#b00e23">(42)</span>
  βοήσονται, καὶ οὐκ ἔστιν βοηθός, πρὸς κύριον, καὶ οὐχ ὑπήκουσεν αὐτῶν.
  <span style="color:#b00e23">(43)</span> καὶ ἐλέανα αὐτοὺς ὡς χοῦν γῆς, ὡς
  πηλὸν ἐξόδων ἐλέπτυνα αὐτούς. <span style="color:#b00e23">(44)</span> καὶ
  ῥύσῃ µε ἐκ µάχης λαῶν, φυλάξεις µε εἰς κεφαλὴν ἐθνῶν· λαός, ὃν οὐκ ἔγνων,
  ἐδούλευσάν µοι, <span style="color:#b00e23">(45)</span> υἱοὶ ἀλλότριοι
  ἐψεύσαντό µοι, εἰς ἀκοὴν ὠτίου ἤκουσάν µου· <span style=
  "color:#b00e23">(46)</span> υἱοὶ ἀλλότριοι ἀπορριφήσονται καὶ σφαλοῦσιν ἐκ
  τῶν συγκλεισµῶν αὐτῶν. <span style="color:#b00e23">(47)</span> ζῇ κύριος, καὶ
  εὐλογητὸς ὁ φύλαξ µου, καὶ ὑψωθήσεται ὁ θεός µου, ὁ φύλαξ τῆς σωτηρίας µου.
  <span style="color:#b00e23">(48)</span> ἰσχυρὸς κύριος ὁ διδοὺς ἐκδικήσεις
  ἐµοί, παιδεύων λαοὺς ὑποκάτω µου <span style="color:#b00e23">(49)</span> καὶ
  ἐξάγων µε ἐξ ἐχθρῶν µου, καὶ ἐκ τῶν ἐπεγειροµένων µοι ὑψώσεις µε, ἐξ ἀνδρὸς
  ἀδικηµάτων ῥύσῃ µε. <span style="color:#b00e23">(50)</span> διὰ τοῦτο
  ἐξοµολογήσοµαί σοι, κύριε, ἐν τοῖς ἔθνεσιν καὶ ἐν τῷ ὀνόµατί σου ψαλῶ,
  <span style="color:#b00e23">(51)</span> µεγαλύνων σωτηρίας βασιλέως αὐτοῦ καὶ
  ποιῶν ἔλεος τῷ χριστῷ αὐτοῦ, τῷ Δαυιδ καὶ τῷ σπέρµατι αὐτοῦ ἕως αἰῶνος.</p>

  <h3 id="second_samuel23">23</h3>

  <p><span style="color:#b00e23">(1)</span> Καὶ οὗτοι οἱ λόγοι Δαυιδ οἱ ἔσχατοι
  Πιστὸς Δαυιδ υἱὸς Ιεσσαι, καὶ πιστὸς ἀνήρ, ὃν ἀνέστησεν κύριος ἐπὶ χριστὸν
  θεοῦ Ιακωβ, καὶ εὐπρεπεῖς ψαλµοὶ Ισραηλ. <span style=
  "color:#b00e23">(2)</span> πνεῦµα κυρίου ἐλάλησεν ἐν ἐµοί, καὶ ὁ λόγος αὐτοῦ
  ἐπὶ γλώσσης µου· <span style="color:#b00e23">(3)</span> λέγει ὁ θεὸς Ισραηλ,
  ἐµοὶ ἐλάλησεν φύλαξ Ισραηλ Παραβολὴν εἰπόν Ἐν ἀνθρώπῳ πῶς κραταιώσητε φόβον
  θεοῦ; <span style="color:#b00e23">(4)</span> καὶ ἐν θεῷ φωτὶ πρωίας ἀνατείλαι
  ἥλιος, τὸ πρωὶ οὐ παρῆλθεν ἐκ φέγγους καὶ ὡς ἐξ ὑετοῦ χλόης ἀπὸ γῆς.
  <span style="color:#b00e23">(5)</span> οὐ γὰρ οὕτως ὁ οἶκός µου µετὰ ἰσχυροῦ;
  διαθήκην γὰρ αἰώνιον ἔθετό µοι, ἑτοίµην ἐν παντὶ καιρῷ, πεφυλαγµένην, ὅτι
  πᾶσα σωτηρία µου καὶ πᾶν θέληµα, ὅτι οὐ µὴ βλαστήσῃ ὁ παράνοµος. <span style=
  "color:#b00e23">(6)</span> ὥσπερ ἄκανθα ἐξωσµένη πάντες αὐτοί, ὅτι οὐ χειρὶ
  ληµφθήσονται, <span style="color:#b00e23">(7)</span> καὶ ἀνὴρ οὐ κοπιάσει ἐν
  αὐτοῖς, καὶ πλῆρες σιδήρου καὶ ξύλον δόρατος, καὶ ἐν πυρὶ καύσει καυθήσονται
  αἰσχύνῃ αὐτῶν. <span style="color:#b00e23">(8)</span> Ταῦτα τὰ ὀνόµατα τῶν
  δυνατῶν Δαυιδ· Ιεβοσθε ὁ Χαναναῖος ἄρχων τοῦ τρίτου ἐστίν, Αδινων ὁ Ασωναῖος.
  οὗτος ἐσπάσατο τὴν ῥοµφαίαν αὐτοῦ ἐπὶ ὀκτακοσίους τραυµατίας εἰς ἅπαξ. —
  <span style="color:#b00e23">(9)</span> καὶ µετ’ αὐτὸν Ελεαζαρ υἱὸς
  πατραδέλφου αὐτοῦ υἱὸς Σουσίτου ἐν τοῖς τρισὶν δυνατοῖς. οὗτος ἦν µετὰ Δαυιδ
  ἐν Σερραν, καὶ ἐν τῷ ὀνειδίσαι αὐτὸν ἐν τοῖς ἀλλοφύλοις συνήχθησαν ἐκεῖ εἰς
  πόλεµον, καὶ ἀνέβησαν ἀνὴρ Ισραηλ· <span style="color:#b00e23">(10)</span>
  αὐτὸς ἀνέστη καὶ ἐπάταξεν ἐν τοῖς ἀλλοφύλοις, ἕως οὗ ἐκοπίασεν ἡ χεὶρ αὐτοῦ
  καὶ προσεκολλήθη ἡ χεὶρ αὐτοῦ πρὸς τὴν µάχαιραν, καὶ ἐποίησεν κύριος σωτηρίαν
  µεγάλην ἐν τῇ ἡµέρᾳ ἐκείνῃ· καὶ ὁ λαὸς ἐκάθητο ὀπίσω αὐτοῦ πλὴν ἐκδιδύσκειν. —
   <span style="color:#b00e23">(11)</span> καὶ µετ’ αὐτὸν Σαµαια υἱὸς Ασα ὁ
  Αρουχαῖος. καὶ συνήχθησαν οἱ ἀλλόφυλοι εἰς Θηρία, καὶ ἦν ἐκεῖ µερὶς τοῦ ἀγροῦ
  πλήρης φακοῦ, καὶ ὁ λαὸς ἔφυγεν ἐκ προσώπου ἀλλοφύλων· <span style=
  "color:#b00e23">(12)</span> καὶ ἐστηλώθη ἐν µέσῳ τῆς µερίδος καὶ ἐξείλατο
  αὐτὴν καὶ ἐπάταξεν τοὺς ἀλλοφύλους, καὶ ἐποίησεν κύριος σωτηρίαν µεγάλην. —
  <span style="color:#b00e23">(13)</span> καὶ κατέβησαν τρεῖς ἀπὸ τῶν τριάκοντα
  καὶ ἦλθον εἰς Κασων πρὸς Δαυιδ εἰς τὸ σπήλαιον Οδολλαµ, καὶ τάγµα τῶν
  ἀλλοφύλων παρενέβαλον ἐν τῇ κοιλάδι Ραφαϊµ· <span style=
  "color:#b00e23">(14)</span> καὶ Δαυιδ τότε ἐν τῇ περιοχῇ, καὶ τὸ ὑπόστηµα τῶν
  ἀλλοφύλων τότε ἐν Βαιθλεεµ. <span style="color:#b00e23">(15)</span> καὶ
  ἐπεθύµησεν Δαυιδ καὶ εἶπεν Τίς ποτιεῖ µε ὕδωρ ἐκ τοῦ λάκκου τοῦ ἐν Βαιθλεεµ
  τοῦ ἐν τῇ πύλῃ; τὸ δὲ σύστηµα τῶν ἀλλοφύλων τότε ἐν Βαιθλεεµ. <span style=
  "color:#b00e23">(16)</span> καὶ διέρρηξαν οἱ τρεῖς δυνατοὶ ἐν τῇ παρεµβολῇ
  τῶν ἀλλοφύλων καὶ ὑδρεύσαντο ὕδωρ ἐκ τοῦ λάκκου τοῦ ἐν Βαιθλεεµ τοῦ ἐν τῇ
  πύλῃ καὶ ἔλαβαν καὶ παρεγένοντο πρὸς Δαυιδ, καὶ οὐκ ἠθέλησεν πιεῖν αὐτὸ καὶ
  ἔσπεισεν αὐτὸ τῷ κυρίῳ <span style="color:#b00e23">(17)</span> καὶ εἶπεν
  Ἵλεώς µοι, κύριε, τοῦ ποιῆσαι τοῦτο· εἰ αἷµα τῶν ἀνδρῶν τῶν πορευθέντων ἐν
  ταῖς ψυχαῖς αὐτῶν πίοµαι; καὶ οὐκ ἠθέλησεν πιεῖν αὐτό. ταῦτα ἐποίησαν οἱ
  τρεῖς δυνατοί. <span style="color:#b00e23">(18)</span> Καὶ Αβεσσα ἀδελφὸς
  Ιωαβ υἱὸς Σαρουιας, αὐτὸς ἄρχων ἐν τοῖς τρισίν. καὶ αὐτὸς ἐξήγειρεν τὸ δόρυ
  αὐτοῦ ἐπὶ τριακοσίους τραυµατίας, καὶ αὐτῷ ὄνοµα ἐν τοῖς τρισίν· <span style=
  "color:#b00e23">(19)</span> ἐκ τῶν τριῶν ἐκείνων ἔνδοξος, καὶ ἐγένετο αὐτοῖς
  εἰς ἄρχοντα, καὶ ἕως τῶν τριῶν οὐκ ἦλθεν. — <span style=
  "color:#b00e23">(20)</span> καὶ Βαναιας υἱὸς Ιωδαε, ἀνὴρ αὐτὸς πολλοστὸς
  ἔργοις ἀπὸ Καβεσεηλ. καὶ αὐτὸς ἐπάταξεν τοὺς δύο υἱοὺς Αριηλ τοῦ Μωαβ· καὶ
  αὐτὸς κατέβη καὶ ἐπάταξε τὸν λέοντα ἐν µέσῳ τοῦ λάκκου ἐν τῇ ἡµέρᾳ τῆς
  χιόνος· <span style="color:#b00e23">(21)</span> αὐτὸς ἐπάταξεν τὸν ἄνδρα τὸν
  Αἰγύπτιον, ἄνδρα ὁρατόν, ἐν δὲ τῇ χειρὶ τοῦ Αἰγυπτίου δόρυ ὡς ξύλον
  διαβάθρας, καὶ κατέβη πρὸς αὐτὸν ἐν ῥάβδῳ καὶ ἥρπασεν τὸ δόρυ ἐκ τῆς χειρὸς
  τοῦ Αἰγυπτίου καὶ ἀπέκτεινεν αὐτὸν ἐν τῷ δόρατι αὐτοῦ. <span style=
  "color:#b00e23">(22)</span> ταῦτα ἐποίησεν Βαναιας υἱὸς Ιωδαε, καὶ αὐτῷ ὄνοµα
  ἐν τοῖς τρισὶν τοῖς δυνατοῖς· <span style="color:#b00e23">(23)</span> ἐκ τῶν
  τριῶν ἔνδοξος, καὶ πρὸς τοὺς τρεῖς οὐκ ἦλθεν· καὶ ἔταξεν αὐτὸν Δαυιδ εἰς τὰς
  ἀκοὰς αὐτοῦ. <span style="color:#b00e23">(24)</span> Καὶ ταῦτα τὰ ὀνόµατα τῶν
  δυνατῶν Δαυιδ βασιλέως· Ασαηλ ἀδελφὸς Ιωαβ (οὗτος ἐν τοῖς τριάκοντα), Ελεαναν
  υἱὸς Δουδι πατραδέλφου αὐτοῦ ἐν Βαιθλεεµ, <span style=
  "color:#b00e23">(25)</span> Σαµαι ὁ Αρουδαῖος, Ελικα ὁ Αρωδαῖος, <span style=
  "color:#b00e23">(26)</span> Ελλης ὁ Φελωθι, Ιρας υἱὸς Εκκας ὁ Θεκωίτης,
  <span style="color:#b00e23">(27)</span> Αβιεζερ ὁ Αναθωθίτης ἐκ τῶν υἱῶν τοῦ
  Ασωθίτου, <span style="color:#b00e23">(28)</span> Σελµων ὁ Αωίτης, Μοορε ὁ
  Νετωφαθίτης, <span style="color:#b00e23">(29)</span> Ελα υἱὸς Βαανα ὁ
  Νετωφαθίτης, Εθθι υἱὸς Ριβα ἐκ Γαβαεθ υἱὸς Βενιαµιν, <span style=
  "color:#b00e23">(30)</span> Βαναιας ὁ Φαραθωνίτης, <span style=
  "color:#b00e23">(31)</span> Αζµωθ ὁ Βαρσαµίτης, <span style=
  "color:#b00e23">(32)</span> Ελιασου ὁ Σαλαβωνίτης, υἱοὶ Ιασαν, Ιωναθαν,
  <span style="color:#b00e23">(33)</span> Σαµµα ὁ Αρωδίτης, Αχιαν υἱὸς Σαραδ ὁ
  Αραουρίτης, <span style="color:#b00e23">(34)</span> Αλιφαλεθ υἱὸς τοῦ Ασβίτου
  υἱὸς τοῦ Μααχατι, Ελιαβ υἱὸς Αχιτοφελ τοῦ Γελωνίτου, <span style=
  "color:#b00e23">(35)</span> Ασαραι ὁ Καρµήλιος, Φαραϊ ὁ Ερχι, <span style=
  "color:#b00e23">(36)</span> Ιγααλ υἱὸς Ναθαν ἀπὸ δυνάµεως, υἱὸς Γαδδι,
  <span style="color:#b00e23">(37)</span> Ελιε ὁ Αµµανίτης, Γελωραι ὁ Βηρωθαῖος
  αἴρων τὰ σκεύη Ιωαβ υἱοῦ Σαρουιας, <span style="color:#b00e23">(38)</span>
  Ιρας ὁ Ιεθιραῖος, Γαρηβ ὁ Ιεθιραῖος, <span style="color:#b00e23">(39)</span>
  Ουριας ὁ Χετταῖος, πάντες τριάκοντα καὶ ἑπτά. <span style=
  "color:#b00e23">(30)</span> Ουρι ἐκ Ναχαλιγαιας, <span style=
  "color:#b00e23">(31)</span> Αβιηλ υἱὸς τοῦ Αραβωθίτου,</p>

  <h3 id="second_samuel24">24</h3>

  <p><span style="color:#b00e23">(1)</span> Καὶ προσέθετο ὀργὴ κυρίου ἐκκαῆναι
  ἐν Ισραηλ, καὶ ἐπέσεισεν τὸν Δαυιδ ἐν αὐτοῖς λέγων Βάδιζε ἀρίθµησον τὸν
  Ισραηλ καὶ τὸν Ιουδα. <span style="color:#b00e23">(2)</span> καὶ εἶπεν ὁ
  βασιλεὺς πρὸς Ιωαβ ἄρχοντα τῆς ἰσχύος τὸν µετ’ αὐτοῦ Δίελθε δὴ πάσας φυλὰς
  Ισραηλ ἀπὸ Δαν καὶ ἕως Βηρσαβεε καὶ ἐπίσκεψαι τὸν λαόν, καὶ γνώσοµαι τὸν
  ἀριθµὸν τοῦ λαοῦ. <span style="color:#b00e23">(3)</span> καὶ εἶπεν Ιωαβ πρὸς
  τὸν βασιλέα Καὶ προσθείη κύριος ὁ θεός σου πρὸς τὸν λαὸν ὥσπερ αὐτοὺς καὶ
  ὥσπερ αὐτοὺς ἑκατονταπλασίονα, καὶ ὀφθαλµοὶ τοῦ κυρίου µου τοῦ βασιλέως
  ὁρῶντες· καὶ ὁ κύριός µου ὁ βασιλεὺς ἵνα τί βούλεται ἐν τῷ λόγῳ τούτῳ;
  <span style="color:#b00e23">(4)</span> καὶ ὑπερίσχυσεν ὁ λόγος τοῦ βασιλέως
  πρὸς Ιωαβ καὶ εἰς τοὺς ἄρχοντας τῆς δυνάµεως. καὶ ἐξῆλθεν Ιωαβ καὶ οἱ
  ἄρχοντες τῆς ἰσχύος ἐνώπιον τοῦ βασιλέως ἐπισκέψασθαι τὸν λαὸν Ισραηλ.
  <span style="color:#b00e23">(5)</span> καὶ διέβησαν τὸν Ιορδάνην καὶ
  παρενέβαλον ἐν Αροηρ ἐκ δεξιῶν τῆς πόλεως τῆς ἐν µέσῳ τῆς φάραγγος Γαδ καὶ
  Ελιεζερ <span style="color:#b00e23">(6)</span> καὶ ἦλθον εἰς τὴν Γαλααδ καὶ
  εἰς γῆν Θαβασων, ἥ ἐστιν Αδασαι, καὶ παρεγένοντο εἰς Δανιδαν καὶ Ουδαν καὶ
  ἐκύκλωσαν εἰς Σιδῶνα <span style="color:#b00e23">(7)</span> καὶ ἦλθαν εἰς
  Μαψαρ Τύρου καὶ πάσας τὰς πόλεις τοῦ Ευαίου καὶ τοῦ Χαναναίου καὶ ἦλθαν κατὰ
  νότον Ιουδα εἰς Βηρσαβεε <span style="color:#b00e23">(8)</span> καὶ
  περιώδευσαν ἐν πάσῃ τῇ γῇ καὶ παρεγένοντο ἀπὸ τέλους ἐννέα µηνῶν καὶ εἴκοσι
  ἡµερῶν εἰς Ιερουσαληµ. <span style="color:#b00e23">(9)</span> καὶ ἔδωκεν Ιωαβ
  τὸν ἀριθµὸν τῆς ἐπισκέψεως τοῦ λαοῦ πρὸς τὸν βασιλέα, καὶ ἐγένετο Ισραηλ
  ὀκτακόσιαι χιλιάδες ἀνδρῶν δυνάµεως σπωµένων ῥοµφαίαν καὶ ἀνὴρ Ιουδα
  πεντακόσιαι χιλιάδες ἀνδρῶν µαχητῶν. <span style="color:#b00e23">(10)</span>
  Καὶ ἐπάταξεν καρδία Δαυιδ αὐτὸν µετὰ τὸ ἀριθµῆσαι τὸν λαόν, καὶ εἶπεν Δαυιδ
  πρὸς κύριον Ἥµαρτον σφόδρα ὃ ἐποίησα· νῦν, κύριε, παραβίβασον δὴ τὴν ἀνοµίαν
  τοῦ δούλου σου, ὅτι ἐµωράνθην σφόδρα. <span style="color:#b00e23">(11)</span>
  καὶ ἀνέστη Δαυιδ τὸ πρωί. καὶ λόγος κυρίου ἐγένετο πρὸς Γαδ τὸν προφήτην τὸν
  ὁρῶντα Δαυιδ λέγων <span style="color:#b00e23">(12)</span> Πορεύθητι καὶ
  λάλησον πρὸς Δαυιδ λέγων Τάδε λέγει κύριος Τρία ἐγώ εἰµι αἴρω ἐπὶ σέ, καὶ
  ἔκλεξαι σεαυτῷ ἓν ἐξ αὐτῶν, καὶ ποιήσω σοι. <span style=
  "color:#b00e23">(13)</span> καὶ εἰσῆλθεν Γαδ πρὸς Δαυιδ καὶ ἀνήγγειλεν αὐτῷ
  καὶ εἶπεν αὐτῷ Ἔκλεξαι σεαυτῷ γενέσθαι, εἰ ἔλθῃ σοι τρία ἔτη λιµὸς ἐν τῇ γῇ
  σου, ἢ τρεῖς µῆνας φεύγειν σε ἔµπροσθεν τῶν ἐχθρῶν σου καὶ ἔσονται διώκοντές
  σε, ἢ γενέσθαι τρεῖς ἡµέρας θάνατον ἐν τῇ γῇ σου· νῦν οὖν γνῶθι καὶ ἰδὲ τί
  ἀποκριθῶ τῷ ἀποστείλαντί µε ῥῆµα. <span style="color:#b00e23">(14)</span> καὶ
  εἶπεν Δαυιδ πρὸς Γαδ Στενά µοι πάντοθεν σφόδρα ἐστίν· ἐµπεσοῦµαι δὴ ἐν χειρὶ
  κυρίου, ὅτι πολλοὶ οἱ οἰκτιρµοὶ αὐτοῦ σφόδρα, εἰς δὲ χεῖρας ἀνθρώπου οὐ µὴ
  ἐµπέσω· καὶ ἐξελέξατο ἑαυτῷ Δαυιδ τὸν θάνατον. <span style=
  "color:#b00e23">(15)</span> καὶ ἡµέραι θερισµοῦ πυρῶν, καὶ ἔδωκεν κύριος ἐν
  Ισραηλ θάνατον ἀπὸ πρωίθεν ἕως ὥρας ἀρίστου, καὶ ἤρξατο ἡ θραῦσις ἐν τῷ λαῷ,
  καὶ ἀπέθανεν ἐκ τοῦ λαοῦ ἀπὸ Δαν καὶ ἕως Βηρσαβεε ἑβδοµήκοντα χιλιάδες
  ἀνδρῶν. <span style="color:#b00e23">(16)</span> καὶ ἐξέτεινεν ὁ ἄγγελος τοῦ
  θεοῦ τὴν χεῖρα αὐτοῦ εἰς Ιερουσαληµ τοῦ διαφθεῖραι αὐτήν, καὶ παρεκλήθη
  κύριος ἐπὶ τῇ κακίᾳ καὶ εἶπεν τῷ ἀγγέλῳ τῷ διαφθείροντι ἐν τῷ λαῷ Πολὺ νῦν,
  ἄνες τὴν χεῖρά σου· καὶ ὁ ἄγγελος κυρίου ἦν παρὰ τῷ ἅλῳ Ορνα τοῦ Ιεβουσαίου.
  <span style="color:#b00e23">(17)</span> καὶ εἶπεν Δαυιδ πρὸς κύριον ἐν τῷ
  ἰδεῖν αὐτὸν τὸν ἄγγελον τύπτοντα ἐν τῷ λαῷ καὶ εἶπεν Ἰδοὺ ἐγώ εἰµι ἠδίκησα
  καὶ ἐγώ εἰµι ὁ ποιµὴν ἐκακοποίησα, καὶ οὗτοι τὰ πρόβατα τί ἐποίησαν; γενέσθω
  δὴ ἡ χείρ σου ἐν ἐµοὶ καὶ ἐν τῷ οἴκῳ τοῦ πατρός µου. <span style=
  "color:#b00e23">(18)</span> καὶ ἦλθεν Γαδ πρὸς Δαυιδ ἐν τῇ ἡµέρᾳ ἐκείνῃ καὶ
  εἶπεν αὐτῷ Ἀνάβηθι καὶ στῆσον τῷ κυρίῳ θυσιαστήριον ἐν τῷ ἅλωνι Ορνα τοῦ
  Ιεβουσαίου. <span style="color:#b00e23">(19)</span> καὶ ἀνέβη Δαυιδ κατὰ τὸν
  λόγον Γαδ, καθ’ ὃν τρόπον ἐνετείλατο αὐτῷ κύριος. <span style=
  "color:#b00e23">(20)</span> καὶ διέκυψεν Ορνα καὶ εἶδεν τὸν βασιλέα καὶ τοὺς
  παῖδας αὐτοῦ παραπορευοµένους ἐπάνω αὐτοῦ, καὶ ἐξῆλθεν Ορνα καὶ προσεκύνησεν
  τῷ βασιλεῖ ἐπὶ πρόσωπον αὐτοῦ ἐπὶ τὴν γῆν. <span style=
  "color:#b00e23">(21)</span> καὶ εἶπεν Ορνα Τί ὅτι ἦλθεν ὁ κύριός µου ὁ
  βασιλεὺς πρὸς τὸν δοῦλον αὐτοῦ; καὶ εἶπεν Δαυιδ Κτήσασθαι παρὰ σοῦ τὸν ἅλωνα
  τοῦ οἰκοδοµῆσαι θυσιαστήριον τῷ κυρίῳ, καὶ συσχεθῇ ἡ θραῦσις ἐπάνω τοῦ λαοῦ.
  <span style="color:#b00e23">(22)</span> καὶ εἶπεν Ορνα πρὸς Δαυιδ Λαβέτω καὶ
  ἀνενεγκέτω ὁ κύριός µου ὁ βασιλεὺς τῷ κυρίῳ τὸ ἀγαθὸν ἐν ὀφθαλµοῖς αὐτοῦ·
  ἰδοὺ οἱ βόες εἰς ὁλοκαύτωµα, καὶ οἱ τροχοὶ καὶ τὰ σκεύη τῶν βοῶν εἰς ξύλα.
  <span style="color:#b00e23">(23)</span> τὰ πάντα ἔδωκεν Ορνα τῷ βασιλεῖ, καὶ
  εἶπεν Ορνα πρὸς τὸν βασιλέα Κύριος ὁ θεός σου εὐλογήσαι σε. <span style=
  "color:#b00e23">(24)</span> καὶ εἶπεν ὁ βασιλεὺς πρὸς Ορνα Οὐχί, ὅτι ἀλλὰ
  κτώµενος κτήσοµαι παρὰ σοῦ ἐν ἀλλάγµατι καὶ οὐκ ἀνοίσω τῷ κυρίῳ θεῷ µου
  ὁλοκαύτωµα δωρεάν· καὶ ἐκτήσατο Δαυιδ τὸν ἅλωνα καὶ τοὺς βόας ἐν ἀργυρίῳ
  σίκλων πεντήκοντα. <span style="color:#b00e23">(25)</span> καὶ ᾠκοδόµησεν
  ἐκεῖ Δαυιδ θυσιαστήριον κυρίῳ καὶ ἀνήνεγκεν ὁλοκαυτώσεις καὶ εἰρηνικάς· καὶ
  προσέθηκεν Σαλωµων ἐπὶ τὸ θυσιαστήριον ἐπ’ ἐσχάτῳ, ὅτι µικρὸν ἦν ἐν πρώτοις.
  καὶ ἐπήκουσεν κύριος τῇ γῇ, καὶ συνεσχέθη ἡ θραῦσις ἐπάνωθεν Ισραηλ.</p>
</body>
</html>
