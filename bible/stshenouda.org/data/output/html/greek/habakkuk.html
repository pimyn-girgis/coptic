<!DOCTYPE html>
<html>
<head>
  <meta charset="utf-8">
  <title>Habakkuk</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="habakkuk">Habakkuk</h2>
  <a href="#habakkuk1">1</a> <a href="#habakkuk2">2</a> <a href=
  "#habakkuk3">3</a>
  <h3 id="habakkuk1">1</h3>

  <p><span style="color:#b00e23">(1)</span> Τὸ λῆµµα, ὃ εἶδεν Αµβακουµ ὁ
  προφήτης. <span style="color:#b00e23">(2)</span> Ἕως τίνος, κύριε, κεκράξοµαι
  καὶ οὐ µὴ εἰσακούσῃς; βοήσοµαι πρὸς σὲ ἀδικούµενος καὶ οὐ σώσεις;
  <span style="color:#b00e23">(3)</span> ἵνα τί µοι ἔδειξας κόπους καὶ πόνους,
  ἐπιβλέπειν ταλαιπωρίαν καὶ ἀσέβειαν; ἐξ ἐναντίας µου γέγονεν κρίσις, καὶ ὁ
  κριτὴς λαµβάνει. <span style="color:#b00e23">(4)</span> διὰ τοῦτο
  διεσκέδασται νόµος, καὶ οὐ διεξάγεται εἰς τέλος κρίµα, ὅτι ὁ ἀσεβὴς
  καταδυναστεύει τὸν δίκαιον· ἕνεκεν τούτου ἐξελεύσεται τὸ κρίµα διεστραµµένον.
  <span style="color:#b00e23">(5)</span> ἴδετε, οἱ καταφρονηταί, καὶ ἐπιβλέψατε
  καὶ θαυµάσατε θαυµάσια καὶ ἀφανίσθητε, διότι ἔργον ἐγὼ ἐργάζοµαι ἐν ταῖς
  ἡµέραις ὑµῶν, ὃ οὐ µὴ πιστεύσητε ἐάν τις ἐκδιηγῆται. <span style=
  "color:#b00e23">(6)</span> διότι ἰδοὺ ἐγὼ ἐξεγείρω ἐφ’ ὑµᾶς τοὺς Χαλδαίους
  τοὺς µαχητάς, τὸ ἔθνος τὸ πικρὸν καὶ τὸ ταχινὸν τὸ πορευόµενον ἐπὶ τὰ πλάτη
  τῆς γῆς τοῦ κατακληρονοµῆσαι σκηνώµατα οὐκ αὐτοῦ· <span style=
  "color:#b00e23">(7)</span> φοβερὸς καὶ ἐπιφανής ἐστιν, ἐξ αὐτοῦ τὸ κρίµα
  αὐτοῦ ἔσται, καὶ τὸ λῆµµα αὐτοῦ ἐξ αὐτοῦ ἐξελεύσεται· <span style=
  "color:#b00e23">(8)</span> καὶ ἐξαλοῦνται ὑπὲρ παρδάλεις οἱ ἵπποι αὐτοῦ καὶ
  ὀξύτεροι ὑπὲρ τοὺς λύκους τῆς Ἀραβίας· καὶ ἐξιππάσονται οἱ ἱππεῖς αὐτοῦ καὶ
  ὁρµήσουσιν µακρόθεν καὶ πετασθήσονται ὡς ἀετὸς πρόθυµος εἰς τὸ φαγεῖν.
  <span style="color:#b00e23">(9)</span> συντέλεια εἰς ἀσεβεῖς ἥξει
  ἀνθεστηκότας προσώποις αὐτῶν ἐξ ἐναντίας καὶ συνάξει ὡς ἄµµον αἰχµαλωσίαν.
  <span style="color:#b00e23">(10)</span> καὶ αὐτὸς ἐν βασιλεῦσιν ἐντρυφήσει,
  καὶ τύραννοι παίγνια αὐτοῦ, καὶ αὐτὸς εἰς πᾶν ὀχύρωµα ἐµπαίξεται καὶ βαλεῖ
  χῶµα καὶ κρατήσει αὐτοῦ. <span style="color:#b00e23">(11)</span> τότε
  µεταβαλεῖ τὸ πνεῦµα καὶ διελεύσεται καὶ ἐξιλάσεται· αὕτη ἡ ἰσχὺς τῷ θεῷ µου.—
  <span style="color:#b00e23">(12)</span> οὐχὶ σὺ ἀπ’ ἀρχῆς, κύριε, ὁ θεὸς ὁ
  ἅγιός µου; καὶ οὐ µὴ ἀποθάνωµεν. κύριε, εἰς κρίµα τέταχας αὐτόν· καὶ ἔπλασέν
  µε τοῦ ἐλέγχειν παιδείαν αὐτοῦ. <span style="color:#b00e23">(13)</span>
  καθαρὸς ὀφθαλµὸς τοῦ µὴ ὁρᾶν πονηρά, καὶ ἐπιβλέπειν ἐπὶ πόνους οὐ δυνήσῃ· ἵνα
  τί ἐπιβλέπεις ἐπὶ καταφρονοῦντας; παρασιωπήσῃ ἐν τῷ καταπίνειν ἀσεβῆ τὸν
  δίκαιον; <span style="color:#b00e23">(14)</span> καὶ ποιήσεις τοὺς ἀνθρώπους
  ὡς τοὺς ἰχθύας τῆς θαλάσσης καὶ ὡς τὰ ἑρπετὰ τὰ οὐκ ἔχοντα ἡγούµενον.
  <span style="color:#b00e23">(15)</span> συντέλειαν ἐν ἀγκίστρῳ ἀνέσπασεν καὶ
  εἵλκυσεν αὐτὸν ἐν ἀµφιβλήστρῳ καὶ συνήγαγεν αὐτὸν ἐν ταῖς σαγήναις αὐτοῦ·
  ἕνεκεν τούτου εὐφρανθήσεται καὶ χαρήσεται ἡ καρδία αὐτοῦ· <span style=
  "color:#b00e23">(16)</span> ἕνεκεν τούτου θύσει τῇ σαγήνῃ αὐτοῦ καὶ θυµιάσει
  τῷ ἀµφιβλήστρῳ αὐτοῦ, ὅτι ἐν αὐτοῖς ἐλίπανεν µερίδα αὐτοῦ, καὶ τὰ βρώµατα
  αὐτοῦ ἐκλεκτά· <span style="color:#b00e23">(17)</span> διὰ τοῦτο ἀµφιβαλεῖ τὸ
  ἀµφίβληστρον αὐτοῦ καὶ διὰ παντὸς ἀποκτέννειν ἔθνη οὐ φείσεται.</p>

  <h3 id="habakkuk2">2</h3>

  <p><span style="color:#b00e23">(1)</span> Ἐπὶ τῆς φυλακῆς µου στήσοµαι καὶ
  ἐπιβήσοµαι ἐπὶ πέτραν καὶ ἀποσκοπεύσω τοῦ ἰδεῖν τί λαλήσει ἐν ἐµοὶ καὶ τί
  ἀποκριθῶ ἐπὶ τὸν ἔλεγχόν µου. <span style="color:#b00e23">(2)</span> καὶ
  ἀπεκρίθη πρός µε κύριος καὶ εἶπεν Γράψον ὅρασιν καὶ σαφῶς ἐπὶ πυξίον, ὅπως
  διώκῃ ὁ ἀναγινώσκων αὐτά. <span style="color:#b00e23">(3)</span> διότι ἔτι
  ὅρασις εἰς καιρὸν καὶ ἀνατελεῖ εἰς πέρας καὶ οὐκ εἰς κενόν· ἐὰν ὑστερήσῃ,
  ὑπόµεινον αὐτόν, ὅτι ἐρχόµενος ἥξει καὶ οὐ µὴ χρονίσῃ. <span style=
  "color:#b00e23">(4)</span> ἐὰν ὑποστείληται, οὐκ εὐδοκεῖ ἡ ψυχή µου ἐν αὐτῷ·
  ὁ δὲ δίκαιος ἐκ πίστεώς µου ζήσεται. <span style="color:#b00e23">(5)</span> ὁ
  δὲ κατοινωµένος καὶ καταφρονητὴς ἀνὴρ ἀλαζών οὐδὲν µὴ περάνῃ, ὃς ἐπλάτυνεν
  καθὼς ὁ ᾅδης τὴν ψυχὴν αὐτοῦ, καὶ οὗτος ὡς θάνατος οὐκ ἐµπιπλάµενος καὶ
  ἐπισυνάξει ἐπ’ αὐτὸν πάντα τὰ ἔθνη καὶ εἰσδέξεται πρὸς αὐτὸν πάντας τοὺς
  λαούς. <span style="color:#b00e23">(6)</span> οὐχὶ ταῦτα πάντα παραβολὴν κατ’
  αὐτοῦ λήµψονται καὶ πρόβληµα εἰς διήγησιν αὐτοῦ; καὶ ἐροῦσιν Οὐαὶ ὁ πληθύνων
  ἑαυτῷ τὰ οὐκ ὄντα αὐτοῦ — ἕως τίνος; — καὶ βαρύνων τὸν κλοιὸν αὐτοῦ στιβαρῶς.
  <span style="color:#b00e23">(7)</span> ὅτι ἐξαίφνης ἀναστήσονται δάκνοντες
  αὐτόν, καὶ ἐκνήψουσιν οἱ ἐπίβουλοί σου, καὶ ἔσῃ εἰς διαρπαγὴν αὐτοῖς.
  <span style="color:#b00e23">(8)</span> διότι σὺ ἐσκύλευσας ἔθνη πολλά,
  σκυλεύσουσίν σε πάντες οἱ ὑπολελειµµένοι λαοὶ δι’ αἵµατα ἀνθρώπων καὶ
  ἀσεβείας γῆς καὶ πόλεως καὶ πάντων τῶν κατοικούντων αὐτήν. — <span style=
  "color:#b00e23">(9)</span> ὦ ὁ πλεονεκτῶν πλεονεξίαν κακὴν τῷ οἴκῳ αὐτοῦ τοῦ
  τάξαι εἰς ὕψος νοσσιὰν αὐτοῦ τοῦ ἐκσπασθῆναι ἐκ χειρὸς κακῶν. <span style=
  "color:#b00e23">(10)</span> ἐβουλεύσω αἰσχύνην τῷ οἴκῳ σου, συνεπέρανας λαοὺς
  πολλούς, καὶ ἐξήµαρτεν ἡ ψυχή σου· <span style="color:#b00e23">(11)</span>
  διότι λίθος ἐκ τοίχου βοήσεται, καὶ κάνθαρος ἐκ ξύλου φθέγξεται αὐτά. —
  <span style="color:#b00e23">(12)</span> οὐαὶ ὁ οἰκοδοµῶν πόλιν ἐν αἵµασιν καὶ
  ἑτοιµάζων πόλιν ἐν ἀδικίαις. <span style="color:#b00e23">(13)</span> οὐ ταῦτά
  ἐστιν παρὰ κυρίου παντοκράτορος; καὶ ἐξέλιπον λαοὶ ἱκανοὶ ἐν πυρί, καὶ ἔθνη
  πολλὰ ὠλιγοψύχησαν. <span style="color:#b00e23">(14)</span> ὅτι πλησθήσεται ἡ
  γῆ τοῦ γνῶναι τὴν δόξαν κυρίου, ὡς ὕδωρ κατακαλύψει αὐτούς. — <span style=
  "color:#b00e23">(15)</span> ὦ ὁ ποτίζων τὸν πλησίον αὐτοῦ ἀνατροπῇ θολερᾷ καὶ
  µεθύσκων, ὅπως ἐπιβλέπῃ ἐπὶ τὰ σπήλαια αὐτῶν. <span style=
  "color:#b00e23">(16)</span> πλησµονὴν ἀτιµίας ἐκ δόξης πίε καὶ σὺ καὶ
  διασαλεύθητι καὶ σείσθητι· ἐκύκλωσεν ἐπὶ σὲ ποτήριον δεξιᾶς κυρίου, καὶ
  συνήχθη ἀτιµία ἐπὶ τὴν δόξαν σου. <span style="color:#b00e23">(17)</span>
  διότι ἀσέβεια τοῦ Λιβάνου καλύψει σε, καὶ ταλαιπωρία θηρίων πτοήσει σε διὰ
  αἵµατα ἀνθρώπων καὶ ἀσεβείας γῆς καὶ πόλεως καὶ πάντων τῶν κατοικούντων
  αὐτήν. — <span style="color:#b00e23">(18)</span> Τί ὠφελεῖ γλυπτόν, ὅτι
  ἔγλυψαν αὐτό; ἔπλασαν αὐτὸ χώνευµα, φαντασίαν ψευδῆ, ὅτι πέποιθεν ὁ πλάσας
  ἐπὶ τὸ πλάσµα αὐτοῦ τοῦ ποιῆσαι εἴδωλα κωφά. <span style=
  "color:#b00e23">(19)</span> οὐαὶ ὁ λέγων τῷ ξύλῳ Ἔκνηψον ἐξεγέρθητι, καὶ τῷ
  λίθῳ Ὑψώθητι· καὶ αὐτό ἐστιν φαντασία, τοῦτο δέ ἐστιν ἔλασµα χρυσίου καὶ
  ἀργυρίου, καὶ πᾶν πνεῦµα οὐκ ἔστιν ἐν αὐτῷ. <span style=
  "color:#b00e23">(20)</span> ὁ δὲ κύριος ἐν ναῷ ἁγίῳ αὐτοῦ· εὐλαβείσθω ἀπὸ
  προσώπου αὐτοῦ πᾶσα ἡ γῆ.</p>

  <h3 id="habakkuk3">3</h3>

  <p><span style="color:#b00e23">(1)</span> Προσευχὴ Αµβακουµ τοῦ προφήτου µετὰ
  ᾠδῆς. <span style="color:#b00e23">(2)</span> Κύριε, εἰσακήκοα τὴν ἀκοήν σου
  καὶ ἐφοβήθην, κατενόησα τὰ ἔργα σου καὶ ἐξέστην. ἐν µέσῳ δύο ζῴων γνωσθήσῃ,
  ἐν τῷ ἐγγίζειν τὰ ἔτη ἐπιγνωσθήσῃ, ἐν τῷ παρεῖναι τὸν καιρὸν ἀναδειχθήσῃ, ἐν
  τῷ ταραχθῆναι τὴν ψυχήν µου ἐν ὀργῇ ἐλέους µνησθήσῃ. <span style=
  "color:#b00e23">(3)</span> ὁ θεὸς ἐκ Θαιµαν ἥξει, καὶ ὁ ἅγιος ἐξ ὄρους
  κατασκίου δασέος. διάψαλµα. ἐκάλυψεν οὐρανοὺς ἡ ἀρετὴ αὐτοῦ, καὶ αἰνέσεως
  αὐτοῦ πλήρης ἡ γῆ. <span style="color:#b00e23">(4)</span> καὶ φέγγος αὐτοῦ ὡς
  φῶς ἔσται, κέρατα ἐν χερσὶν αὐτοῦ, καὶ ἔθετο ἀγάπησιν κραταιὰν ἰσχύος αὐτοῦ.
  <span style="color:#b00e23">(5)</span> πρὸ προσώπου αὐτοῦ πορεύσεται λόγος,
  καὶ ἐξελεύσεται, ἐν πεδίλοις οἱ πόδες αὐτοῦ. <span style=
  "color:#b00e23">(6)</span> ἔστη, καὶ ἐσαλεύθη ἡ γῆ· ἐπέβλεψεν, καὶ διετάκη
  ἔθνη. διεθρύβη τὰ ὄρη βίᾳ, ἐτάκησαν βουνοὶ αἰώνιοι. <span style=
  "color:#b00e23">(7)</span> πορείας αἰωνίας αὐτοῦ ἀντὶ κόπων εἶδον· σκηνώµατα
  Αἰθιόπων πτοηθήσονται καὶ αἱ σκηναὶ γῆς Μαδιαµ. <span style=
  "color:#b00e23">(8)</span> µὴ ἐν ποταµοῖς ὠργίσθης, κύριε, ἢ ἐν ποταµοῖς ὁ
  θυµός σου, ἢ ἐν θαλάσσῃ τὸ ὅρµηµά σου; ὅτι ἐπιβήσῃ ἐπὶ τοὺς ἵππους σου, καὶ ἡ
  ἱππασία σου σωτηρία. <span style="color:#b00e23">(9)</span> ἐντείνων ἐντενεῖς
  τὸ τόξον σου ἐπὶ τὰ σκῆπτρα, λέγει κύριος. διάψαλµα. ποταµῶν ῥαγήσεται γῆ.
  <span style="color:#b00e23">(10)</span> ὄψονταί σε καὶ ὠδινήσουσιν λαοί,
  σκορπίζων ὕδατα πορείας αὐτοῦ· ἔδωκεν ἡ ἄβυσσος φωνὴν αὐτῆς, ὕψος φαντασίας
  αὐτῆς. <span style="color:#b00e23">(11)</span> ἐπήρθη ὁ ἥλιος, καὶ ἡ σελήνη
  ἔστη ἐν τῇ τάξει αὐτῆς· εἰς φῶς βολίδες σου πορεύσονται, εἰς φέγγος ἀστραπῆς
  ὅπλων σου. <span style="color:#b00e23">(12)</span> ἐν ἀπειλῇ ὀλιγώσεις γῆν
  καὶ ἐν θυµῷ κατάξεις ἔθνη. <span style="color:#b00e23">(13)</span> ἐξῆλθες
  εἰς σωτηρίαν λαοῦ σου τοῦ σῶσαι τοὺς χριστούς σου· ἔβαλες εἰς κεφαλὰς ἀνόµων
  θάνατον, ἐξήγειρας δεσµοὺς ἕως τραχήλου. διάψαλµα. <span style=
  "color:#b00e23">(14)</span> διέκοψας ἐν ἐκστάσει κεφαλὰς δυναστῶν,
  σεισθήσονται ἐν αὐτῇ· διανοίξουσιν χαλινοὺς αὐτῶν ὡς ἔσθων πτωχὸς λάθρᾳ.
  <span style="color:#b00e23">(15)</span> καὶ ἐπεβίβασας εἰς θάλασσαν τοὺς
  ἵππους σου ταράσσοντας ὕδωρ πολύ. <span style="color:#b00e23">(16)</span>
  ἐφυλαξάµην, καὶ ἐπτοήθη ἡ κοιλία µου ἀπὸ φωνῆς προσευχῆς χειλέων µου, καὶ
  εἰσῆλθεν τρόµος εἰς τὰ ὀστᾶ µου, καὶ ὑποκάτωθέν µου ἐταράχθη ἡ ἕξις µου.
  ἀναπαύσοµαι ἐν ἡµέρᾳ θλίψεως τοῦ ἀναβῆναι εἰς λαὸν παροικίας µου.
  <span style="color:#b00e23">(17)</span> διότι συκῆ οὐ καρποφορήσει, καὶ οὐκ
  ἔσται γενήµατα ἐν ταῖς ἀµπέλοις· ψεύσεται ἔργον ἐλαίας, καὶ τὰ πεδία οὐ
  ποιήσει βρῶσιν· ἐξέλιπον ἀπὸ βρώσεως πρόβατα, καὶ οὐχ ὑπάρχουσιν βόες ἐπὶ
  φάτναις. <span style="color:#b00e23">(18)</span> ἐγὼ δὲ ἐν τῷ κυρίῳ
  ἀγαλλιάσοµαι, χαρήσοµαι ἐπὶ τῷ θεῷ τῷ σωτῆρί µου. <span style=
  "color:#b00e23">(19)</span> κύριος ὁ θεὸς δύναµίς µου καὶ τάξει τοὺς πόδας
  µου εἰς συντέλειαν· ἐπὶ τὰ ὑψηλὰ ἐπιβιβᾷ µε τοῦ νικῆσαι ἐν τῇ ᾠδῇ αὐτοῦ.</p>
</body>
</html>
