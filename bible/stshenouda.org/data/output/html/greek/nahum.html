<!DOCTYPE html>
<html>
<head>
  <title>Nahum</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="nahum">Nahum</h2>
  <a href="#nahum1">1</a> <a href="#nahum2">2</a> <a href="#nahum3">3</a>
  <h3 id="nahum1">1</h3>

  <p><span style="color:#b00e23">(1)</span> Λῆµµα Νινευη· βιβλίον ὁράσεως Ναουµ
  τοῦ Ελκεσαίου. <span style="color:#b00e23">(2)</span> Θεὸς ζηλωτὴς καὶ
  ἐκδικῶν κύριος, ἐκδικῶν κύριος µετὰ θυµοῦ ἐκδικῶν κύριος τοὺς ὑπεναντίους
  αὐτοῦ, καὶ ἐξαίρων αὐτὸς τοὺς ἐχθροὺς αὐτοῦ. <span style=
  "color:#b00e23">(3)</span> κύριος µακρόθυµος, καὶ µεγάλη ἡ ἰσχὺς αὐτοῦ, καὶ
  ἀθῳῶν οὐκ ἀθῳώσει κύριος. ἐν συντελείᾳ καὶ ἐν συσσεισµῷ ἡ ὁδὸς αὐτοῦ, καὶ
  νεφέλαι κονιορτὸς ποδῶν αὐτοῦ. <span style="color:#b00e23">(4)</span> ἀπειλῶν
  θαλάσσῃ καὶ ξηραίνων αὐτὴν καὶ πάντας τοὺς ποταµοὺς ἐξερηµῶν· ὠλιγώθη ἡ
  Βασανῖτις καὶ ὁ Κάρµηλος, καὶ τὰ ἐξανθοῦντα τοῦ Λιβάνου ἐξέλιπεν.
  <span style="color:#b00e23">(5)</span> τὰ ὄρη ἐσείσθησαν ἀπ’ αὐτοῦ, καὶ οἱ
  βουνοὶ ἐσαλεύθησαν· καὶ ἀνεστάλη ἡ γῆ ἀπὸ προσώπου αὐτοῦ, ἡ σύµπασα καὶ
  πάντες οἱ κατοικοῦντες ἐν αὐτῇ. <span style="color:#b00e23">(6)</span> ἀπὸ
  προσώπου ὀργῆς αὐτοῦ τίς ὑποστήσεται; καὶ τίς ἀντιστήσεται ἐν ὀργῇ θυµοῦ
  αὐτοῦ; ὁ θυµὸς αὐτοῦ τήκει ἀρχάς, καὶ αἱ πέτραι διεθρύβησαν ἀπ’ αὐτοῦ.
  <span style="color:#b00e23">(7)</span> χρηστὸς κύριος τοῖς ὑποµένουσιν αὐτὸν
  ἐν ἡµέρᾳ θλίψεως καὶ γινώσκων τοὺς εὐλαβουµένους αὐτόν· <span style=
  "color:#b00e23">(8)</span> καὶ ἐν κατακλυσµῷ πορείας συντέλειαν ποιήσεται
  τοὺς ἐπεγειροµένους, καὶ τοὺς ἐχθροὺς αὐτοῦ διώξεται σκότος. <span style=
  "color:#b00e23">(9)</span> τί λογίζεσθε ἐπὶ τὸν κύριον; συντέλειαν αὐτὸς
  ποιήσεται, οὐκ ἐκδικήσει δὶς ἐπὶ τὸ αὐτὸ ἐν θλίψει· <span style=
  "color:#b00e23">(10)</span> ὅτι ἕως θεµελίου αὐτῶν χερσωθήσεται καὶ ὡς σµῖλαξ
  περιπλεκοµένη βρωθήσεται καὶ ὡς καλάµη ξηρασίας µεστή. <span style=
  "color:#b00e23">(11)</span> ἐκ σοῦ ἐξελεύσεται λογισµὸς κατὰ τοῦ κυρίου
  πονηρὰ λογιζόµενος ἐναντία. <span style="color:#b00e23">(12)</span> τάδε
  λέγει κύριος κατάρχων ὑδάτων πολλῶν Καὶ οὕτως διασταλήσονται, καὶ ἡ ἀκοή σου
  οὐκ ἐνακουσθήσεται ἔτι. <span style="color:#b00e23">(13)</span> καὶ νῦν
  συντρίψω τὴν ῥάβδον αὐτοῦ ἀπὸ σοῦ καὶ τοὺς δεσµούς σου διαρρήξω· <span style=
  "color:#b00e23">(14)</span> καὶ ἐντελεῖται ὑπὲρ σοῦ κύριος, οὐ σπαρήσεται ἐκ
  τοῦ ὀνόµατός σου ἔτι· ἐξ οἴκου θεοῦ σου ἐξολεθρεύσω τὰ γλυπτὰ καὶ χωνευτά·
  θήσοµαι ταφήν σου, ὅτι ταχεῖς. (1) Ἰδοὺ ἐπὶ τὰ ὄρη οἱ πόδες εὐαγγελιζοµένου
  καὶ ἀπαγγέλλοντος εἰρήνην· ἑόρταζε, Ιουδα, τὰς ἑορτάς σου, ἀπόδος τὰς εὐχάς
  σου, διότι οὐ µὴ προσθήσωσιν ἔτι τοῦ διελθεῖν διὰ σοῦ εἰς παλαίωσιν
  Συντετέλεσται, ἐξῆρται.</p>

  <h3 id="nahum2">2</h3>

  <p>(2) ἀνέβη ἐµφυσῶν εἰς πρόσωπόν σου ἐξαιρούµενος ἐκ θλίψεως· σκόπευσον
  ὁδόν, κράτησον ὀσφύος, ἄνδρισαι τῇ ἰσχύι σφόδρα, (3) διότι ἀπέστρεψεν κύριος
  τὴν ὕβριν Ιακωβ καθὼς ὕβριν τοῦ Ισραηλ, διότι ἐκτινάσσοντες ἐξετίναξαν αὐτοὺς
  καὶ τὰ κλήµατα αὐτῶν, διέφθειραν (4) ὅπλα δυναστείας αὐτῶν ἐξ ἀνθρώπων,
  ἄνδρας δυνατοὺς ἐµπαίζοντας ἐν πυρί· αἱ ἡνίαι τῶν ἁρµάτων αὐτῶν ἐν ἡµέρᾳ
  ἑτοιµασίας αὐτοῦ, καὶ οἱ ἱππεῖς θορυβηθήσονται (5) ἐν ταῖς ὁδοῖς, καὶ
  συγχυθήσονται τὰ ἅρµατα καὶ συµπλακήσονται ἐν ταῖς πλατείαις· ἡ ὅρασις αὐτῶν
  ὡς λαµπάδες πυρὸς καὶ ὡς ἀστραπαὶ διατρέχουσαι. (6) καὶ µνησθήσονται οἱ
  µεγιστᾶνες αὐτῶν καὶ φεύξονται ἡµέρας καὶ ἀσθενήσουσιν ἐν τῇ πορείᾳ αὐτῶν καὶ
  σπεύσουσιν ἐπὶ τὰ τείχη καὶ ἑτοιµάσουσιν τὰς προφυλακὰς αὐτῶν. (7) πύλαι τῶν
  ποταµῶν διηνοίχθησαν, καὶ τὰ βασίλεια διέπεσεν, (8) καὶ ἡ ὑπόστασις
  ἀπεκαλύφθη, καὶ αὕτη ἀνέβαινεν, καὶ αἱ δοῦλαι αὐτῆς ἤγοντο καθὼς περιστεραὶ
  φθεγγόµεναι ἐν καρδίαις αὐτῶν. (9) καὶ Νινευη, ὡς κολυµβήθρα ὕδατος τὰ ὕδατα
  αὐτῆς, καὶ αὐτοὶ φεύγοντες οὐκ ἔστησαν, καὶ οὐκ ἦν ὁ ἐπιβλέπων. (10)
  διήρπαζον τὸ ἀργύριον, διήρπαζον τὸ χρυσίον, καὶ οὐκ ἦν πέρας τοῦ κόσµου
  αὐτῆς· βεβάρυνται ὑπὲρ πάντα τὰ σκεύη τὰ ἐπιθυµητὰ αὐτῆς. (11) ἐκτιναγµὸς καὶ
  ἀνατιναγµὸς καὶ ἐκβρασµὸς καὶ καρδίας θραυσµὸς καὶ ὑπόλυσις γονάτων καὶ
  ὠδῖνες ἐπὶ πᾶσαν ὀσφύν, καὶ τὸ πρόσωπον πάντων ὡς πρόσκαυµα χύτρας. (12) ποῦ
  ἐστιν τὸ κατοικητήριον τῶν λεόντων καὶ ἡ νοµὴ ἡ οὖσα τοῖς σκύµνοις, οὗ
  ἐπορεύθη λέων τοῦ εἰσελθεῖν ἐκεῖ, σκύµνος λέοντος καὶ οὐκ ἦν ὁ ἐκφοβῶν; (13)
  λέων ἥρπασεν τὰ ἱκανὰ τοῖς σκύµνοις αὐτοῦ καὶ ἀπέπνιξεν τοῖς λέουσιν αὐτοῦ
  καὶ ἔπλησεν θήρας νοσσιὰν αὐτοῦ καὶ τὸ κατοικητήριον αὐτοῦ ἁρπαγῆς. (14) ἰδοὺ
  ἐγὼ ἐπὶ σέ, λέγει κύριος παντοκράτωρ, καὶ ἐκκαύσω ἐν καπνῷ πλῆθός σου, καὶ
  τοὺς λέοντάς σου καταφάγεται ῥοµφαία, καὶ ἐξολεθρεύσω ἐκ τῆς γῆς τὴν θήραν
  σου, καὶ οὐ µὴ ἀκουσθῇ οὐκέτι τὰ ἔργα σου.</p>

  <h3 id="nahum3">3</h3>

  <p><span style="color:#b00e23">(1)</span> Ὦ πόλις αἱµάτων ὅλη ψευδὴς ἀδικίας
  πλήρης, οὐ ψηλαφηθήσεται θήρα. <span style="color:#b00e23">(2)</span> φωνὴ
  µαστίγων καὶ φωνὴ σεισµοῦ τροχῶν καὶ ἵππου διώκοντος καὶ ἅρµατος
  ἀναβράσσοντος <span style="color:#b00e23">(3)</span> καὶ ἱππέως ἀναβαίνοντος
  καὶ στιλβούσης ῥοµφαίας καὶ ἐξαστραπτόντων ὅπλων καὶ πλήθους τραυµατιῶν καὶ
  βαρείας πτώσεως· καὶ οὐκ ἦν πέρας τοῖς ἔθνεσιν αὐτῆς, καὶ ἀσθενήσουσιν ἐν
  τοῖς σώµασιν αὐτῶν <span style="color:#b00e23">(4)</span> ἀπὸ πλήθους
  πορνείας. πόρνη καλὴ καὶ ἐπιχαρὴς ἡγουµένη φαρµάκων ἡ πωλοῦσα ἔθνη ἐν τῇ
  πορνείᾳ αὐτῆς καὶ φυλὰς ἐν τοῖς φαρµάκοις αὐτῆς, <span style=
  "color:#b00e23">(5)</span> ἰδοῦ ἐγὼ ἐπὶ σέ, λέγει κύριος ὁ θεὸς ὁ
  παντοκράτωρ, καὶ ἀποκαλύψω τὰ ὀπίσω σου ἐπὶ τὸ πρόσωπόν σου καὶ δείξω ἔθνεσιν
  τὴν αἰσχύνην σου καὶ βασιλείαις τὴν ἀτιµίαν σου <span style=
  "color:#b00e23">(6)</span> καὶ ἐπιρρίψω ἐπὶ σὲ βδελυγµὸν κατὰ τὰς ἀκαθαρσίας
  σου καὶ θήσοµαί σε εἰς παράδειγµα, <span style="color:#b00e23">(7)</span> καὶ
  ἔσται πᾶς ὁ ὁρῶν σε ἀποπηδήσεται ἀπὸ σοῦ καὶ ἐρεῖ Δειλαία Νινευη· τίς
  στενάξει αὐτήν; πόθεν ζητήσω παράκλησιν αὐτῇ; <span style=
  "color:#b00e23">(8)</span> ἑτοίµασαι µερίδα, ἅρµοσαι χορδήν, ἑτοίµασαι
  µερίδα, Αµων ἡ κατοικοῦσα ἐν ποταµοῖς, ὕδωρ κύκλῳ αὐτῆς, ἧς ἡ ἀρχὴ θάλασσα
  καὶ ὕδωρ τὰ τείχη αὐτῆς, <span style="color:#b00e23">(9)</span> καὶ Αἰθιοπία
  ἡ ἰσχὺς αὐτῆς καὶ Αἴγυπτος, καὶ οὐκ ἔστιν πέρας τῆς φυγῆς, καὶ Λίβυες
  ἐγένοντο βοηθοὶ αὐτῆς. <span style="color:#b00e23">(10)</span> καὶ αὐτὴ εἰς
  µετοικεσίαν πορεύσεται αἰχµάλωτος, καὶ τὰ νήπια αὐτῆς ἐδαφιοῦσιν ἐπ’ ἀρχὰς
  πασῶν τῶν ὁδῶν αὐτῆς, καὶ ἐπὶ πάντα τὰ ἔνδοξα αὐτῆς βαλοῦσιν κλήρους, καὶ
  πάντες οἱ µεγιστᾶνες αὐτῆς δεθήσονται χειροπέδαις. <span style=
  "color:#b00e23">(11)</span> καὶ σὺ µεθυσθήσῃ καὶ ἔσῃ ὑπερεωραµένη, καὶ σὺ
  ζητήσεις σεαυτῇ στάσιν ἐξ ἐχθρῶν. <span style="color:#b00e23">(12)</span>
  πάντα τὰ ὀχυρώµατά σου συκαῖ σκοποὺς ἔχουσαι· ἐὰν σαλευθῶσιν, καὶ πεσοῦνται
  εἰς στόµα ἔσθοντος. <span style="color:#b00e23">(13)</span> ἰδοὺ ὁ λαός σου
  ὡς γυναῖκες ἐν σοί· τοῖς ἐχθροῖς σου ἀνοιγόµεναι ἀνοιχθήσονται πύλαι τῆς γῆς
  σου, καὶ καταφάγεται πῦρ τοὺς µοχλούς σου. <span style=
  "color:#b00e23">(14)</span> ὕδωρ περιοχῆς ἐπίσπασαι σεαυτῇ καὶ κατακράτησον
  τῶν ὀχυρωµάτων σου, ἔµβηθι εἰς πηλὸν καὶ συµπατήθητι ἐν ἀχύροις, κατακράτησον
  ὑπὲρ πλίνθον· <span style="color:#b00e23">(15)</span> ἐκεῖ καταφάγεταί σε
  πῦρ, ἐξολεθρεύσει σε ῥοµφαία, καταφάγεταί σε ὡς ἀκρίς, καὶ βαρυνθήσῃ ὡς
  βροῦχος. <span style="color:#b00e23">(16)</span> ἐπλήθυνας τὰς ἐµπορίας σου
  ὑπὲρ τὰ ἄστρα τοῦ οὐρανοῦ· βροῦχος ὥρµησεν καὶ ἐξεπετάσθη. <span style=
  "color:#b00e23">(17)</span> ἐξήλατο ὡς ἀττέλεβος ὁ σύµµικτός σου, ὡς ἀκρὶς
  ἐπιβεβηκυῖα ἐπὶ φραγµὸν ἐν ἡµέραις πάγους· ὁ ἥλιος ἀνέτειλεν, καὶ ἀφήλατο,
  καὶ οὐκ ἔγνω τὸν τόπον αὐτῆς· οὐαὶ αὐτοῖς. <span style=
  "color:#b00e23">(18)</span> ἐνύσταξαν οἱ ποιµένες σου, βασιλεὺς Ἀσσύριος
  ἐκοίµισεν τοὺς δυνάστας σου· ἀπῆρεν ὁ λαός σου ἐπὶ τὰ ὄρη, καὶ οὐκ ἦν ὁ
  ἐκδεχόµενος. <span style="color:#b00e23">(19)</span> οὐκ ἔστιν ἴασις τῇ
  συντριβῇ σου, ἐφλέγµανεν ἡ πληγή σου· πάντες οἱ ἀκούοντες τὴν ἀγγελίαν σου
  κροτήσουσιν χεῖρας ἐπὶ σέ· διότι ἐπὶ τίνα οὐκ ἐπῆλθεν ἡ κακία σου διὰ
  παντός;</p>
</body>
</html>
