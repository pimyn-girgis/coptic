<!DOCTYPE html>
<html>
<head>
  <title>Baruch</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="baruch">Baruch</h2><a href="#baruch1">1</a> <a href="#baruch2">2</a>
  <a href="#baruch3">3</a> <a href="#baruch4">4</a> <a href="#baruch5">5</a>
  <h3 id="baruch1">1</h3><span style="color:#b00e23">(1)</span> Καὶ οὗτοι οἱ
  λόγοι τοῦ βιβλίου, οὓς ἔγραψεν Βαρουχ υἱὸς Νηριου υἱοῦ Μαασαιου υἱοῦ Σεδεκιου
  υἱοῦ Ασαδιου υἱοῦ Χελκιου ἐν Βαβυλῶνι <span style="color:#b00e23">(2)</span>
  ἐν τῷ ἔτει τῷ πέµπτῳ ἐν ἑβδόµῃ τοῦ µηνὸς ἐν τῷ καιρῷ, ᾧ ἔλαβον οἱ Χαλδαῖοι
  τὴν Ιερουσαληµ καὶ ἐνέπρησαν αὐτὴν ἐν πυρί. <span style=
  "color:#b00e23">(3)</span> καὶ ἀνέγνω Βαρουχ τοὺς λόγους τοῦ βιβλίου τούτου
  ἐν ὠσὶν Ιεχονιου υἱοῦ Ιωακιµ βασιλέως Ιουδα καὶ ἐν ὠσὶ παντὸς τοῦ λαοῦ τῶν
  ἐρχοµένων πρὸς τὴν βίβλον <span style="color:#b00e23">(4)</span> καὶ ἐν ὠσὶν
  τῶν δυνατῶν καὶ υἱῶν τῶν βασιλέων καὶ ἐν ὠσὶ τῶν πρεσβυτέρων καὶ ἐν ὠσὶ
  παντὸς τοῦ λαοῦ ἀπὸ µικροῦ ἕως µεγάλου, πάντων τῶν κατοικούντων ἐν Βαβυλῶνι
  ἐπὶ ποταµοῦ Σουδ. <span style="color:#b00e23">(5)</span> καὶ ἔκλαιον καὶ
  ἐνήστευον καὶ ηὔχοντο ἐναντίον κυρίου <span style="color:#b00e23">(6)</span>
  καὶ συνήγαγον ἀργύριον, καθὰ ἑκάστου ἠδύνατο ἡ χείρ, <span style=
  "color:#b00e23">(7)</span> καὶ ἀπέστειλαν εἰς Ιερουσαληµ πρὸς Ιωακιµ υἱὸν
  Χελκιου υἱοῦ Σαλωµ τὸν ἱερέα καὶ πρὸς τοὺς ἱερεῖς καὶ πρὸς πάντα τὸν λαὸν
  τοὺς εὑρεθέντας µετ’ αὐτοῦ ἐν Ιερουσαληµ <span style=
  "color:#b00e23">(8)</span> ἐν τῷ λαβεῖν αὐτὸν τὰ σκεύη οἴκου κυρίου τὰ
  ἐξενεχθέντα ἐκ τοῦ ναοῦ ἀποστρέψαι εἰς γῆν Ιουδα τῇ δεκάτῃ τοῦ Σιουαν, σκεύη
  ἀργυρᾶ, ἃ ἐποίησεν Σεδεκιας υἱὸς Ιωσια βασιλεὺς Ιουδα <span style=
  "color:#b00e23">(9)</span> µετὰ τὸ ἀποικίσαι Ναβουχοδονοσορ βασιλέα Βαβυλῶνος
  τὸν Ιεχονιαν καὶ τοὺς ἄρχοντας καὶ τοὺς δεσµώτας καὶ τοὺς δυνατοὺς καὶ τὸν
  λαὸν τῆς γῆς ἀπὸ Ιερουσαληµ καὶ ἤγαγεν αὐτὸν εἰς Βαβυλῶνα. <span style=
  "color:#b00e23">(10)</span> καὶ εἶπαν Ἰδοὺ ἀπεστείλαµεν πρὸς ὑµᾶς ἀργύριον,
  καὶ ἀγοράσατε τοῦ ἀργυρίου ὁλοκαυτώµατα καὶ περὶ ἁµαρτίας καὶ λίβανον καὶ
  ποιήσατε µαννα καὶ ἀνοίσατε ἐπὶ τὸ θυσιαστήριον κυρίου θεοῦ ἡµῶν <span style=
  "color:#b00e23">(11)</span> καὶ προσεύξασθε περὶ τῆς ζωῆς Ναβουχοδονοσορ
  βασιλέως Βαβυλῶνος καὶ εἰς ζωὴν Βαλτασαρ υἱοῦ αὐτοῦ, ἵνα ὦσιν αἱ ἡµέραι αὐτῶν
  ὡς αἱ ἡµέραι τοῦ οὐρανοῦ ἐπὶ τῆς γῆς. <span style="color:#b00e23">(12)</span>
  καὶ δώσει κύριος ἰσχὺν ἡµῖν καὶ φωτίσει τοὺς ὀφθαλµοὺς ἡµῶν, καὶ ζησόµεθα ὑπὸ
  τὴν σκιὰν Ναβουχοδονοσορ βασιλέως Βαβυλῶνος καὶ ὑπὸ τὴν σκιὰν Βαλτασαρ υἱοῦ
  αὐτοῦ καὶ δουλεύσοµεν αὐτοῖς ἡµέρας πολλὰς καὶ εὑρήσοµεν χάριν ἐναντίον
  αὐτῶν. <span style="color:#b00e23">(13)</span> καὶ προσεύξασθε περὶ ἡµῶν πρὸς
  κύριον τὸν θεὸν ἡµῶν, ὅτι ἡµάρτοµεν τῷ κυρίῳ θεῷ ἡµῶν, καὶ οὐκ ἀπέστρεψεν ὁ
  θυµὸς κυρίου καὶ ἡ ὀργὴ αὐτοῦ ἀφ’ ἡµῶν ἕως τῆς ἡµέρας ταύτης. <span style=
  "color:#b00e23">(14)</span> καὶ ἀναγνώσεσθε τὸ βιβλίον τοῦτο, ὃ ἀπεστείλαµεν
  πρὸς ὑµᾶς ἐξαγορεῦσαι ἐν οἴκῳ κυρίου ἐν ἡµέρᾳ ἑορτῆς καὶ ἐν ἡµέραις καιροῦ,
  <span style="color:#b00e23">(15)</span> καὶ ἐρεῖτε Τῷ κυρίῳ θεῷ ἡµῶν ἡ
  δικαιοσύνη, ἡµῖν δὲ αἰσχύνη τῶν προσώπων ὡς ἡ ἡµέρα αὕτη, ἀνθρώπῳ Ιουδα καὶ
  τοῖς κατοικοῦσιν Ιερουσαληµ <span style="color:#b00e23">(16)</span> καὶ τοῖς
  βασιλεῦσιν ἡµῶν καὶ τοῖς ἄρχουσιν ἡµῶν καὶ τοῖς ἱερεῦσιν ἡµῶν καὶ τοῖς
  προφήταις ἡµῶν καὶ τοῖς πατράσιν ἡµῶν, <span style=
  "color:#b00e23">(17)</span> ὧν ἡµάρτοµεν ἔναντι κυρίου <span style=
  "color:#b00e23">(18)</span> καὶ ἠπειθήσαµεν αὐτῷ καὶ οὐκ ἠκούσαµεν τῆς φωνῆς
  κυρίου θεοῦ ἡµῶν πορεύεσθαι τοῖς προστάγµασιν κυρίου, οἷς ἔδωκεν κατὰ
  πρόσωπον ἡµῶν. <span style="color:#b00e23">(19)</span> ἀπὸ τῆς ἡµέρας, ἧς
  ἐξήγαγεν κύριος τοὺς πατέρας ἡµῶν ἐκ γῆς Αἰγύπτου, καὶ ἕως τῆς ἡµέρας ταύτης
  ἤµεθα ἀπειθοῦντες πρὸς κύριον θεὸν ἡµῶν καὶ ἐσχεδιάζοµεν πρὸς τὸ µὴ ἀκούειν
  τῆς φωνῆς αὐτοῦ. <span style="color:#b00e23">(20)</span> καὶ ἐκολλήθη εἰς
  ἡµᾶς τὰ κακὰ καὶ ἡ ἀρά, ἣν συνέταξεν κύριος τῷ Μωυσῇ παιδὶ αὐτοῦ ἐν ἡµέρᾳ, ᾗ
  ἐξήγαγεν τοὺς πατέρας ἡµῶν ἐκ γῆς Αἰγύπτου δοῦναι ἡµῖν γῆν ῥέουσαν γάλα καὶ
  µέλι ὡς ἡ ἡµέρα αὕτη. <span style="color:#b00e23">(21)</span> καὶ οὐκ
  ἠκούσαµεν τῆς φωνῆς κυρίου τοῦ θεοῦ ἡµῶν κατὰ πάντας τοὺς λόγους τῶν
  προφητῶν, ὧν ἀπέστειλεν πρὸς ἡµᾶς, <span style="color:#b00e23">(22)</span>
  καὶ ᾠχόµεθα ἕκαστος ἐν διανοίᾳ καρδίας αὐτοῦ τῆς πονηρᾶς ἐργάζεσθαι θεοῖς
  ἑτέροις ποιῆσαι τὰ κακὰ κατ’ ὀφθαλµοὺς κυρίου θεοῦ ἡµῶν.
  <h3 id="baruch2">2</h3><span style="color:#b00e23">(1)</span> καὶ ἔστησεν
  κύριος τὸν λόγον αὐτοῦ, ὃν ἐλάλησεν ἐφ’ ἡµᾶς καὶ ἐπὶ τοὺς δικαστὰς ἡµῶν τοὺς
  δικάσαντας τὸν Ισραηλ καὶ ἐπὶ τοὺς βασιλεῖς ἡµῶν καὶ ἐπὶ τοὺς ἄρχοντας ἡµῶν
  καὶ ἐπὶ ἄνθρωπον Ισραηλ καὶ Ιουδα. <span style="color:#b00e23">(2)</span> οὐκ
  ἐποιήθη ὑποκάτω παντὸς τοῦ οὐρανοῦ καθὰ ἐποίησεν ἐν Ιερουσαληµ κατὰ τὰ
  γεγραµµένα ἐν τῷ νόµῳ Μωυσῆ <span style="color:#b00e23">(3)</span> τοῦ φαγεῖν
  ἡµᾶς ἄνθρωπον σάρκας υἱοῦ αὐτοῦ καὶ ἄνθρωπον σάρκας θυγατρὸς αὐτοῦ.
  <span style="color:#b00e23">(4)</span> καὶ ἔδωκεν αὐτοὺς ὑποχειρίους πάσαις
  ταῖς βασιλείαις ταῖς κύκλῳ ἡµῶν εἰς ὀνειδισµὸν καὶ εἰς ἄβατον ἐν πᾶσι τοῖς
  λαοῖς τοῖς κύκλῳ, οὗ διέσπειρεν αὐτοὺς κύριος ἐκεῖ. <span style=
  "color:#b00e23">(5)</span> καὶ ἐγενήθησαν ὑποκάτω καὶ οὐκ ἐπάνω, ὅτι
  ἡµάρτοµεν κυρίῳ θεῷ ἡµῶν πρὸς τὸ µὴ ἀκούειν τῆς φωνῆς αὐτοῦ. — <span style=
  "color:#b00e23">(6)</span> τῷ κυρίῳ θεῷ ἡµῶν ἡ δικαιοσύνη, ἡµῖν δὲ καὶ τοῖς
  πατράσιν ἡµῶν ἡ αἰσχύνη τῶν προσώπων ὡς ἡ ἡµέρα αὕτη. <span style=
  "color:#b00e23">(7)</span> ἃ ἐλάλησεν κύριος ἐφ’ ἡµᾶς, πάντα τὰ κακὰ ταῦτα
  ἦλθεν ἐφ’ ἡµᾶς. <span style="color:#b00e23">(8)</span> καὶ οὐκ ἐδεήθηµεν τοῦ
  προσώπου κυρίου τοῦ ἀποστρέψαι ἕκαστον ἀπὸ τῶν νοηµάτων τῆς καρδίας αὐτῶν τῆς
  πονηρᾶς. <span style="color:#b00e23">(9)</span> καὶ ἐγρηγόρησεν κύριος ἐπὶ
  τοῖς κακοῖς, καὶ ἐπήγαγε κύριος ἐφ’ ἡµᾶς, ὅτι δίκαιος ὁ κύριος ἐπὶ πάντα τὰ
  ἔργα αὐτοῦ, ἃ ἐνετείλατο ἡµῖν. <span style="color:#b00e23">(10)</span> καὶ
  οὐκ ἠκούσαµεν τῆς φωνῆς αὐτοῦ πορεύεσθαι τοῖς προστάγµασιν κυρίου, οἷς ἔδωκεν
  κατὰ πρόσωπον ἡµῶν. — <span style="color:#b00e23">(11)</span> καὶ νῦν, κύριε
  ὁ θεὸς Ισραηλ, ὃς ἐξήγαγες τὸν λαόν σου ἐκ γῆς Αἰγύπτου ἐν χειρὶ κραταιᾷ καὶ
  ἐν σηµείοις καὶ ἐν τέρασιν καὶ ἐν δυνάµει µεγάλῃ καὶ ἐν βραχίονι ὑψηλῷ καὶ
  ἐποίησας σεαυτῷ ὄνοµα ὡς ἡ ἡµέρα αὕτη, <span style=
  "color:#b00e23">(12)</span> ἡµάρτοµεν ἠσεβήσαµεν ἠδικήσαµεν, κύριε ὁ θεὸς
  ἡµῶν, ἐπὶ πᾶσιν τοῖς δικαιώµασίν σου. <span style="color:#b00e23">(13)</span>
  ἀποστραφήτω ὁ θυµός σου ἀφ’ ἡµῶν, ὅτι κατελείφθηµεν ὀλίγοι ἐν τοῖς ἔθνεσιν,
  οὗ διέσπειρας ἡµᾶς ἐκεῖ. <span style="color:#b00e23">(14)</span> εἰσάκουσον,
  κύριε, τῆς προσευχῆς ἡµῶν καὶ τῆς δεήσεως ἡµῶν καὶ ἐξελοῦ ἡµᾶς ἕνεκεν σοῦ καὶ
  δὸς ἡµῖν χάριν κατὰ πρόσωπον τῶν ἀποικισάντων ἡµᾶς, <span style=
  "color:#b00e23">(15)</span> ἵνα γνῷ πᾶσα ἡ γῆ ὅτι σὺ κύριος ὁ θεὸς ἡµῶν, ὅτι
  τὸ ὄνοµά σου ἐπεκλήθη ἐπὶ Ισραηλ καὶ ἐπὶ τὸ γένος αὐτοῦ. <span style=
  "color:#b00e23">(16)</span> κύριε, κάτιδε ἐκ τοῦ οἴκου τοῦ ἁγίου σου καὶ
  ἐννόησον εἰς ἡµᾶς· κλῖνον, κύριε, τὸ οὖς σου καὶ ἄκουσον· <span style=
  "color:#b00e23">(17)</span> ἄνοιξον, κύριε, τοὺς ὀφθαλµούς σου καὶ ἰδέ· ὅτι
  οὐχ οἱ τεθνηκότες ἐν τῷ ᾅδῃ, ὧν ἐλήµφθη τὸ πνεῦµα αὐτῶν ἀπὸ τῶν σπλάγχνων
  αὐτῶν, δώσουσιν δόξαν καὶ δικαίωµα τῷ κυρίῳ, <span style=
  "color:#b00e23">(18)</span> ἀλλὰ ἡ ψυχὴ ἡ λυπουµένη ἐπὶ τὸ µέγεθος, ὃ βαδίζει
  κύπτον καὶ ἀσθενοῦν καὶ οἱ ὀφθαλµοὶ οἱ ἐκλείποντες καὶ ἡ ψυχὴ ἡ πεινῶσα
  δώσουσίν σοι δόξαν καὶ δικαιοσύνην, κύριε. <span style=
  "color:#b00e23">(19)</span> ὅτι οὐκ ἐπὶ τὰ δικαιώµατα τῶν πατέρων ἡµῶν καὶ
  τῶν βασιλέων ἡµῶν ἡµεῖς καταβάλλοµεν τὸν ἔλεον ἡµῶν κατὰ πρόσωπόν σου, κύριε
  ὁ θεὸς ἡµῶν, <span style="color:#b00e23">(20)</span> ὅτι ἐνῆκας τὸν θυµόν σου
  καὶ τὴν ὀργήν σου εἰς ἡµᾶς, καθάπερ ἐλάλησας ἐν χειρὶ τῶν παίδων σου τῶν
  προφητῶν λέγων <span style="color:#b00e23">(21)</span> Οὕτως εἶπεν κύριος
  Κλίνατε τὸν ὦµον ὑµῶν καὶ ἐργάσασθε τῷ βασιλεῖ Βαβυλῶνος καὶ καθίσατε ἐπὶ τὴν
  γῆν, ἣν ἔδωκα τοῖς πατράσιν ὑµῶν· <span style="color:#b00e23">(22)</span> καὶ
  ἐὰν µὴ ἀκούσητε τῆς φωνῆς κυρίου ἐργάσασθαι τῷ βασιλεῖ Βαβυλῶνος,
  <span style="color:#b00e23">(23)</span> ἐκλείψειν ποιήσω ἐκ πόλεων Ιουδα καὶ
  ἔξωθεν Ιερουσαληµ φωνὴν εὐφροσύνης καὶ φωνὴν χαρµοσύνης, φωνὴν νυµφίου καὶ
  φωνὴν νύµφης, καὶ ἔσται πᾶσα ἡ γῆ εἰς ἄβατον ἀπὸ ἐνοικούντων. <span style=
  "color:#b00e23">(24)</span> καὶ οὐκ ἠκούσαµεν τῆς φωνῆς σου ἐργάσασθαι τῷ
  βασιλεῖ Βαβυλῶνος, καὶ ἔστησας τοὺς λόγους σου, οὓς ἐλάλησας ἐν χερσὶν τῶν
  παίδων σου τῶν προφητῶν τοῦ ἐξενεχθῆναι τὰ ὀστᾶ βασιλέων ἡµῶν καὶ τὰ ὀστᾶ τῶν
  πατέρων ἡµῶν ἐκ τοῦ τόπου αὐτῶν, <span style="color:#b00e23">(25)</span> καὶ
  ἰδού ἐστιν ἐξερριµµένα τῷ καύµατι τῆς ἡµέρας καὶ τῷ παγετῷ τῆς νυκτός, καὶ
  ἀπεθάνοσαν ἐν πόνοις πονηροῖς, ἐν λιµῷ καὶ ἐν ῥοµφαίᾳ καὶ ἐν ἀποστολῇ.
  <span style="color:#b00e23">(26)</span> καὶ ἔθηκας τὸν οἶκον, οὗ ἐπεκλήθη τὸ
  ὄνοµά σου ἐπ’ αὐτῷ, ὡς ἡ ἡµέρα αὕτη διὰ πονηρίαν οἴκου Ισραηλ καὶ οἴκου
  Ιουδα. — <span style="color:#b00e23">(27)</span> καὶ ἐποίησας εἰς ἡµᾶς, κύριε
  ὁ θεὸς ἡµῶν, κατὰ πᾶσαν ἐπιείκειάν σου καὶ κατὰ πάντα οἰκτιρµόν σου τὸν
  µέγαν, <span style="color:#b00e23">(28)</span> καθὰ ἐλάλησας ἐν χειρὶ παιδός
  σου Μωυσῆ ἐν ἡµέρᾳ ἐντειλαµένου σου αὐτῷ γράψαι τὸν νόµον σου ἐναντίον υἱῶν
  Ισραηλ λέγων <span style="color:#b00e23">(29)</span> Ἐὰν µὴ ἀκούσητε τῆς
  φωνῆς µου, ἦ µὴν ἡ βόµβησις ἡ µεγάλη ἡ πολλὴ αὕτη ἀποστρέψει εἰς µικρὰν ἐν
  τοῖς ἔθνεσιν, οὗ διασπερῶ αὐτοὺς ἐκεῖ· <span style=
  "color:#b00e23">(30)</span> ὅτι ἔγνων ὅτι οὐ µὴ ἀκούσωσίν µου, ὅτι λαὸς
  σκληροτράχηλός ἐστιν. καὶ ἐπιστρέψουσιν ἐπὶ καρδίαν αὐτῶν ἐν γῇ ἀποικισµοῦ
  αὐτῶν <span style="color:#b00e23">(31)</span> καὶ γνώσονται ὅτι ἐγὼ κύριος ὁ
  θεὸς αὐτῶν. καὶ δώσω αὐτοῖς καρδίαν καὶ ὦτα ἀκούοντα, <span style=
  "color:#b00e23">(32)</span> καὶ αἰνέσουσίν µε ἐν γῇ ἀποικισµοῦ αὐτῶν καὶ
  µνησθήσονται τοῦ ὀνόµατός µου <span style="color:#b00e23">(33)</span> καὶ
  ἀποστρέψουσιν ἀπὸ τοῦ νώτου αὐτῶν τοῦ σκληροῦ καὶ ἀπὸ πονηρῶν πραγµάτων
  αὐτῶν, ὅτι µνησθήσονται τῆς ὁδοῦ πατέρων αὐτῶν τῶν ἁµαρτόντων ἔναντι κυρίου.
  <span style="color:#b00e23">(34)</span> καὶ ἀποστρέψω αὐτοὺς εἰς τὴν γῆν, ἣν
  ὤµοσα τοῖς πατράσιν αὐτῶν τῷ Αβρααµ καὶ τῷ Ισαακ καὶ τῷ Ιακωβ, καὶ
  κυριεύσουσιν αὐτῆς· καὶ πληθυνῶ αὐτούς, καὶ οὐ µὴ σµικρυνθῶσιν· <span style=
  "color:#b00e23">(35)</span> καὶ στήσω αὐτοῖς διαθήκην αἰώνιον τοῦ εἶναί µε
  αὐτοῖς εἰς θεὸν καὶ αὐτοὶ ἔσονταί µοι εἰς λαόν· καὶ οὐ κινήσω ἔτι τὸν λαόν
  µου Ισραηλ ἀπὸ τῆς γῆς, ἧς ἔδωκα αὐτοῖς. —
  <h3 id="baruch3">3</h3><span style="color:#b00e23">(1)</span> κύριε
  παντοκράτωρ ὁ θεὸς Ισραηλ, ψυχὴ ἐν στενοῖς καὶ πνεῦµα ἀκηδιῶν κέκραγεν πρὸς
  σέ. <span style="color:#b00e23">(2)</span> ἄκουσον, κύριε, καὶ ἐλέησον, ὅτι
  ἡµάρτοµεν ἐναντίον σου· <span style="color:#b00e23">(3)</span> ὅτι σὺ
  καθήµενος τὸν αἰῶνα, καὶ ἡµεῖς ἀπολλύµενοι τὸν αἰῶνα. <span style=
  "color:#b00e23">(4)</span> κύριε παντοκράτωρ ὁ θεὸς Ισραηλ, ἄκουσον δὴ τῆς
  προσευχῆς τῶν τεθνηκότων Ισραηλ καὶ υἱῶν τῶν ἁµαρτανόντων ἐναντίον σου, οἳ
  οὐκ ἤκουσαν τῆς φωνῆς κυρίου θεοῦ αὐτῶν καὶ ἐκολλήθη ἡµῖν τὰ κακά.
  <span style="color:#b00e23">(5)</span> µὴ µνησθῇς ἀδικιῶν πατέρων ἡµῶν, ἀλλὰ
  µνήσθητι χειρός σου καὶ ὀνόµατός σου ἐν τῷ καιρῷ τούτῳ· <span style=
  "color:#b00e23">(6)</span> ὅτι σὺ κύριος ὁ θεὸς ἡµῶν, καὶ αἰνέσοµέν σε,
  κύριε. <span style="color:#b00e23">(7)</span> ὅτι διὰ τοῦτο ἔδωκας τὸν φόβον
  σου ἐπὶ καρδίαν ἡµῶν τοῦ ἐπικαλεῖσθαι τὸ ὄνοµά σου, καὶ αἰνέσοµέν σε ἐν τῇ
  ἀποικίᾳ ἡµῶν, ὅτι ἀπεστρέψαµεν ἀπὸ καρδίας ἡµῶν πᾶσαν ἀδικίαν πατέρων ἡµῶν
  τῶν ἡµαρτηκότων ἐναντίον σου. <span style="color:#b00e23">(8)</span> ἰδοὺ
  ἡµεῖς σήµερον ἐν τῇ ἀποικίᾳ ἡµῶν, οὗ διέσπειρας ἡµᾶς ἐκεῖ εἰς ὀνειδισµὸν καὶ
  εἰς ἀρὰν καὶ εἰς ὄφλησιν κατὰ πάσας τὰς ἀδικίας πατέρων ἡµῶν, οἳ ἀπέστησαν
  ἀπὸ κυρίου θεοῦ ἡµῶν. <span style="color:#b00e23">(9)</span> Ἄκουε, Ισραηλ,
  ἐντολὰς ζωῆς, ἐνωτίσασθε γνῶναι φρόνησιν. <span style=
  "color:#b00e23">(10)</span> τί ἐστιν, Ισραηλ, τί ὅτι ἐν γῇ τῶν ἐχθρῶν εἶ,
  ἐπαλαιώθης ἐν γῇ ἀλλοτρίᾳ, <span style="color:#b00e23">(11)</span>
  συνεµιάνθης τοῖς νεκροῖς, προσελογίσθης µετὰ τῶν εἰς ᾅδου; <span style=
  "color:#b00e23">(12)</span> ἐγκατέλιπες τὴν πηγὴν τῆς σοφίας. <span style=
  "color:#b00e23">(13)</span> τῇ ὁδῷ τοῦ θεοῦ εἰ ἐπορεύθης, κατῴκεις ἂν ἐν
  εἰρήνῃ τὸν αἰῶνα. <span style="color:#b00e23">(14)</span> µάθε ποῦ ἐστιν
  φρόνησις, ποῦ ἐστιν ἰσχύς, ποῦ ἐστιν σύνεσις τοῦ γνῶναι ἅµα, ποῦ ἐστιν
  µακροβίωσις καὶ ζωή, ποῦ ἐστιν φῶς ὀφθαλµῶν καὶ εἰρήνη. — <span style=
  "color:#b00e23">(15)</span> τίς εὗρεν τὸν τόπον αὐτῆς, καὶ τίς εἰσῆλθεν εἰς
  τοὺς θησαυροὺς αὐτῆς; <span style="color:#b00e23">(16)</span> ποῦ εἰσιν οἱ
  ἄρχοντες τῶν ἐθνῶν καὶ οἱ κυριεύοντες τῶν θηρίων τῶν ἐπὶ τῆς γῆς,
  <span style="color:#b00e23">(17)</span> οἱ ἐν τοῖς ὀρνέοις τοῦ οὐρανοῦ
  ἐµπαίζοντες καὶ τὸ ἀργύριον θησαυρίζοντες καὶ τὸ χρυσίον, ᾧ ἐπεποίθεισαν
  ἄνθρωποι, καὶ οὐκ ἔστιν τέλος τῆς κτήσεως αὐτῶν, <span style=
  "color:#b00e23">(18)</span> οἱ τὸ ἀργύριον τεκταίνοντες καὶ µεριµνῶντες, καὶ
  οὐκ ἔστιν ἐξεύρεσις τῶν ἔργων αὐτῶν; <span style="color:#b00e23">(19)</span>
  ἠφανίσθησαν καὶ εἰς ᾅδου κατέβησαν, καὶ ἄMοι ἀντανέστησαν ἀντ’ αὐτῶν.
  <span style="color:#b00e23">(20)</span> νεώτεροι εἶδον φῶς καὶ κατῴκησαν ἐπὶ
  τῆς γῆς, ὁδὸν δὲ ἐπιστήµης οὐκ ἔγνωσαν <span style=
  "color:#b00e23">(21)</span> οὐδὲ συνῆκαν τρίβους αὐτῆς οὐδὲ ἀντελάβοντο
  αὐτῆς· οἱ υἱοὶ αὐτῶν ἀπὸ τῆς ὁδοῦ αὐτῶν πόρρω ἐγενήθησαν. <span style=
  "color:#b00e23">(22)</span> οὐδὲ ἠκούσθη ἐν Χανααν οὐδὲ ὤφθη ἐν Θαιµαν,
  <span style="color:#b00e23">(23)</span> οὔτε υἱοὶ Αγαρ οἱ ἐκζητοῦντες τὴν
  σύνεσιν ἐπὶ τῆς γῆς, οἱ ἔµποροι τῆς Μερραν καὶ Θαιµαν οἱ µυθολόγοι καὶ οἱ
  ἐκζητηταὶ τῆς συνέσεως ὁδὸν τῆς σοφίας οὐκ ἔγνωσαν οὐδὲ ἐµνήσθησαν τὰς
  τρίβους αὐτῆς. — <span style="color:#b00e23">(24)</span> ὦ Ισραηλ, ὡς µέγας ὁ
  οἶκος τοῦ θεοῦ καὶ ἐπιµήκης ὁ τόπος τῆς κτήσεως αὐτοῦ· <span style=
  "color:#b00e23">(25)</span> µέγας καὶ οὐκ ἔχει τελευτήν, ὑψηλὸς καὶ
  ἀµέτρητος. <span style="color:#b00e23">(26)</span> ἐκεῖ ἐγεννήθησαν οἱ
  γίγαντες οἱ ὀνοµαστοὶ οἱ ἀπ’ ἀρχῆς, γενόµενοι εὐµεγέθεις, ἐπιστάµενοι
  πόλεµον. <span style="color:#b00e23">(27)</span> οὐ τούτους ἐξελέξατο ὁ θεὸς
  οὐδὲ ὁδὸν ἐπιστήµης ἔδωκεν αὐτοῖς· <span style="color:#b00e23">(28)</span>
  καὶ ἀπώλοντο παρὰ τὸ µὴ ἔχειν φρόνησιν, ἀπώλοντο διὰ τὴν ἀβουλίαν αὐτῶν. —
  <span style="color:#b00e23">(29)</span> τίς ἀνέβη εἰς τὸν οὐρανὸν καὶ ἔλαβεν
  αὐτὴν καὶ κατεβίβασεν αὐτὴν ἐκ τῶν νεφελῶν; <span style=
  "color:#b00e23">(30)</span> τίς διέβη πέραν τῆς θαλάσσης καὶ εὗρεν αὐτὴν καὶ
  οἴσει αὐτὴν χρυσίου ἐκλεκτοῦ; <span style="color:#b00e23">(31)</span> οὐκ
  ἔστιν ὁ γινώσκων τὴν ὁδὸν αὐτῆς οὐδὲ ὁ ἐνθυµούµενος τὴν τρίβον αὐτῆς·
  <span style="color:#b00e23">(32)</span> ἀλλὰ ὁ εἰδὼς τὰ πάντα γινώσκει αὐτήν,
  ἐξεῦρεν αὐτὴν τῇ συνέσει αὐτοῦ· ὁ κατασκευάσας τὴν γῆν εἰς τὸν αἰῶνα χρόνον,
  ἐνέπλησεν αὐτὴν κτηνῶν τετραπόδων· <span style="color:#b00e23">(33)</span> ὁ
  ἀποστέλλων τὸ φῶς, καὶ πορεύεται, ἐκάλεσεν αὐτό, καὶ ὑπήκουσεν αὐτῷ τρόµῳ·
  <span style="color:#b00e23">(34)</span> οἱ δὲ ἀστέρες ἔλαµψαν ἐν ταῖς
  φυλακαῖς αὐτῶν καὶ εὐφράνθησαν, <span style="color:#b00e23">(35)</span>
  ἐκάλεσεν αὐτοὺς καὶ εἶπον Πάρεσµεν, ἔλαµψαν µετ’ εὐφροσύνης τῷ ποιήσαντι
  αὐτούς. <span style="color:#b00e23">(36)</span> οὗτος ὁ θεὸς ἡµῶν, οὐ
  λογισθήσεται ἕτερος πρὸς αὐτόν. <span style="color:#b00e23">(37)</span>
  ἐξεῦρεν πᾶσαν ὁδὸν ἐπιστήµης καὶ ἔδωκεν αὐτὴν Ιακωβ τῷ παιδὶ αὐτοῦ καὶ Ισραηλ
  τῷ ἠγαπηµένῳ ὑπ’ αὐτοῦ· <span style="color:#b00e23">(38)</span> µετὰ τοῦτο
  ἐπὶ τῆς γῆς ὤφθη καὶ ἐν τοῖς ἀνθρώποις συνανεστράφη.
  <h3 id="baruch4">4</h3><span style="color:#b00e23">(1)</span> αὕτη ἡ βίβλος
  τῶν προσταγµάτων τοῦ θεοῦ καὶ ὁ νόµος ὁ ὑπάρχων εἰς τὸν αἰῶνα· πάντες οἱ
  κρατοῦντες αὐτῆς εἰς ζωήν, οἱ δὲ καταλείποντες αὐτὴν ἀποθανοῦνται. —
  <span style="color:#b00e23">(2)</span> ἐπιστρέφου, Ιακωβ, καὶ ἐπιλαβοῦ αὐτῆς,
  διόδευσον πρὸς τὴν λάµψιν κατέναντι τοῦ φωτὸς αὐτῆς. <span style=
  "color:#b00e23">(3)</span> µὴ δῷς ἑτέρῳ τὴν δόξαν σου καὶ τὰ συµφέροντά σοι
  ἔθνει ἀλλοτρίῳ. <span style="color:#b00e23">(4)</span> µακάριοί ἐσµεν,
  Ισραηλ, ὅτι τὰ ἀρεστὰ τῷ θεῷ ἡµῖν γνωστά ἐστιν. <span style=
  "color:#b00e23">(5)</span> Θαρσεῖτε, λαός µου, µνηµόσυνον Ισραηλ.
  <span style="color:#b00e23">(6)</span> ἐπράθητε τοῖς ἔθνεσιν οὐκ εἰς
  ἀπώλειαν, διὰ δὲ τὸ παροργίσαι ὑµᾶς τὸν θεὸν παρεδόθητε τοῖς ὑπεναντίοις·
  <span style="color:#b00e23">(7)</span> παρωξύνατε γὰρ τὸν ποιήσαντα ὑµᾶς
  θύσαντες δαιµονίοις καὶ οὐ θεῷ. <span style="color:#b00e23">(8)</span>
  ἐπελάθεσθε δὲ τὸν τροφεύσαντα ὑµᾶς θεὸν αἰώνιον, ἐλυπήσατε δὲ καὶ τὴν
  ἐκθρέψασαν ὑµᾶς Ιερουσαληµ· <span style="color:#b00e23">(9)</span> εἶδεν γὰρ
  τὴν ἐπελθοῦσαν ὑµῖν ὀργὴν παρὰ τοῦ θεοῦ καὶ εἶπεν Ἀκούσατε, αἱ πάροικοι Σιων,
  ἐπήγαγέν µοι ὁ θεὸς πένθος µέγα· <span style="color:#b00e23">(10)</span>
  εἶδον γὰρ τὴν αἰχµαλωσίαν τῶν υἱῶν µου καὶ τῶν θυγατέρων, ἣν ἐπήγαγεν αὐτοῖς
  ὁ αἰώνιος· <span style="color:#b00e23">(11)</span> ἔθρεψα γὰρ αὐτοὺς µετ’
  εὐφροσύνης, ἐξαπέστειλα δὲ µετὰ κλαυθµοῦ καὶ πένθους. <span style=
  "color:#b00e23">(12)</span> µηδεὶς ἐπιχαιρέτω µοι τῇ χήρᾳ καὶ καταλειφθείσῃ
  ὑπὸ πολλῶν· ἠρηµώθην διὰ τὰς ἁµαρτίας τῶν τέκνων µου, διότι ἐξέκλιναν ἐκ
  νόµου θεοῦ, <span style="color:#b00e23">(13)</span> δικαιώµατα δὲ αὐτοῦ οὐκ
  ἔγνωσαν οὐδὲ ἐπορεύθησαν ὁδοῖς ἐντολῶν θεοῦ οὐδὲ τρίβους παιδείας ἐν
  δικαιοσύνῃ αὐτοῦ ἐπέβησαν. <span style="color:#b00e23">(14)</span> ἐλθάτωσαν
  αἱ πάροικοι Σιων, καὶ µνήσθητε τὴν αἰχµαλωσίαν τῶν υἱῶν µου καὶ θυγατέρων, ἣν
  ἐπήγαγεν αὐτοῖς ὁ αἰώνιος· <span style="color:#b00e23">(15)</span> ἐπήγαγεν
  γὰρ ἐπ’ αὐτοὺς ἔθνος µακρόθεν, ἔθνος ἀναιδὲς καὶ ἀλλόγλωσσον, οἳ οὐκ
  ᾐσχύνθησαν πρεσβύτην οὐδὲ παιδίον ἠλέησαν <span style=
  "color:#b00e23">(16)</span> καὶ ἀπήγαγον τοὺς ἀγαπητοὺς τῆς χήρας καὶ ἀπὸ τῶν
  θυγατέρων τὴν µόνην ἠρήµωσαν. <span style="color:#b00e23">(17)</span> ἐγὼ δὲ
  τί δυνατὴ βοηθῆσαι ὑµῖν; <span style="color:#b00e23">(18)</span> ὁ γὰρ
  ἐπαγαγὼν τὰ κακὰ ὑµῖν ἐξελεῖται ὑµᾶς ἐκ χειρὸς ἐχθρῶν ὑµῶν. <span style=
  "color:#b00e23">(19)</span> βαδίζετε, τέκνα, βαδίζετε, ἐγὼ γὰρ κατελείφθην
  ἔρηµος· <span style="color:#b00e23">(20)</span> ἐξεδυσάµην τὴν στολὴν τῆς
  εἰρήνης, ἐνεδυσάµην δὲ σάκκον τῆς δεήσεώς µου, κεκράξοµαι πρὸς τὸν αἰώνιον ἐν
  ταῖς ἡµέραις µου.— <span style="color:#b00e23">(21)</span> θαρσεῖτε, τέκνα,
  βοήσατε πρὸς τὸν θεόν, καὶ ἐξελεῖται ὑµᾶς ἐκ δυναστείας, ἐκ χειρὸς ἐχθρῶν.
  <span style="color:#b00e23">(22)</span> ἐγὼ γὰρ ἤλπισα ἐπὶ τῷ αἰωνίῳ τὴν
  σωτηρίαν ὑµῶν, καὶ ἦλθέν µοι χαρὰ παρὰ τοῦ ἁγίου ἐπὶ τῇ ἐλεηµοσύνῃ, ἣ ἥξει
  ὑµῖν ἐν τάχει παρὰ τοῦ αἰωνίου σωτῆρος ὑµῶν. <span style=
  "color:#b00e23">(23)</span> ἐξέπεµψα γὰρ ὑµᾶς µετὰ πένθους καὶ κλαυθµοῦ,
  ἀποδώσει δέ µοι ὁ θεὸς ὑµᾶς µετὰ χαρµοσύνης καὶ εὐφροσύνης εἰς τὸν αἰῶνα.
  <span style="color:#b00e23">(24)</span> ὥσπερ γὰρ νῦν ἑωράκασιν αἱ πάροικοι
  Σιων τὴν ὑµετέραν αἰχµαλωσίαν, οὕτως ὄψονται ἐν τάχει τὴν παρὰ τοῦ θεοῦ ὑµῶν
  σωτηρίαν, ἣ ἐπελεύσεται ὑµῖν µετὰ δόξης µεγάλης καὶ λαµπρότητος τοῦ αἰωνίου.
  <span style="color:#b00e23">(25)</span> τέκνα, µακροθυµήσατε τὴν παρὰ τοῦ
  θεοῦ ἐπελθοῦσαν ὑµῖν ὀργήν· κατεδίωξέν σε ὁ ἐχθρός σου, καὶ ὄψει αὐτοῦ τὴν
  ἀπώλειαν ἐν τάχει καὶ ἐπὶ τραχήλους αὐτῶν ἐπιβήσῃ. <span style=
  "color:#b00e23">(26)</span> οἱ τρυφεροί µου ἐπορεύθησαν ὁδοὺς τραχείας,
  ἤρθησαν ὡς ποίµνιον ἡρπασµένον ὑπὸ ἐχθρῶν. — <span style=
  "color:#b00e23">(27)</span> θαρσήσατε, τέκνα, καὶ βοήσατε πρὸς τὸν θεόν,
  ἔσται γὰρ ὑµῶν ὑπὸ τοῦ ἐπάγοντος µνεία. <span style=
  "color:#b00e23">(28)</span> ὥσπερ γὰρ ἐγένετο ἡ διάνοια ὑµῶν εἰς τὸ
  πλανηθῆναι ἀπὸ τοῦ θεοῦ, δεκαπλασιάσατε ἐπιστραφέντες ζητῆσαι αὐτόν.
  <span style="color:#b00e23">(29)</span> ὁ γὰρ ἐπαγαγὼν ὑµῖν τὰ κακὰ ἐπάξει
  ὑµῖν τὴν αἰώνιον εὐφροσύνην µετὰ τῆς σωτηρίας ὑµῶν. <span style=
  "color:#b00e23">(30)</span> Θάρσει, Ιερουσαληµ, παρακαλέσει σε ὁ ὀνοµάσας σε.
  <span style="color:#b00e23">(31)</span> δείλαιοι οἱ σὲ κακώσαντες καὶ
  ἐπιχαρέντες τῇ σῇ πτώσει, <span style="color:#b00e23">(32)</span> δείλαιαι αἱ
  πόλεις αἷς ἐδούλευσαν τὰ τέκνα σου, δειλαία ἡ δεξαµένη τοὺς υἱούς σου.
  <span style="color:#b00e23">(33)</span> ὥσπερ γὰρ ἐχάρη ἐπὶ τῇ σῇ πτώσει καὶ
  εὐφράνθη ἐπὶ τῷ πτώµατί σου, οὕτως λυπηθήσεται ἐπὶ τῇ ἑαυτῆς ἐρηµίᾳ.
  <span style="color:#b00e23">(34)</span> καὶ περιελῶ αὐτῆς τὸ ἀγαλλίαµα τῆς
  πολυοχλίας, καὶ τὸ ἀγαυρίαµα αὐτῆς ἔσται εἰς πένθος. <span style=
  "color:#b00e23">(35)</span> πῦρ γὰρ ἐπελεύσεται αὐτῇ παρὰ τοῦ αἰωνίου εἰς
  ἡµέρας µακράς, καὶ κατοικηθήσεται ὑπὸ δαιµονίων τὸν πλείονα χρόνον. —
  <span style="color:#b00e23">(36)</span> περίβλεψαι πρὸς ἀνατολάς, Ιερουσαληµ,
  καὶ ἰδὲ τὴν εὐφροσύνην τὴν παρὰ τοῦ θεοῦ σοι ἐρχοµένην. <span style=
  "color:#b00e23">(37)</span> ἰδοὺ ἔρχονται οἱ υἱοί σου, οὓς ἐξαπέστειλας,
  ἔρχονται συνηγµένοι ἀπ’ ἀνατολῶν ἕως δυσµῶν τῷ ῥήµατι τοῦ ἁγίου χαίροντες τῇ
  τοῦ θεοῦ δόξῃ. —
  <h3 id="baruch5">5</h3><span style="color:#b00e23">(1)</span> ἔκδυσαι,
  Ιερουσαληµ, τὴν στολὴν τοῦ πένθους καὶ τῆς κακώσεώς σου καὶ ἔνδυσαι τὴν
  εὐπρέπειαν τῆς παρὰ τοῦ θεοῦ δόξης εἰς τὸν αἰῶνα. <span style=
  "color:#b00e23">(2)</span> περιβαλοῦ τὴν διπλοί̈δα τῆς παρὰ τοῦ θεοῦ
  δικαιοσύνης, ἐπίθου τὴν µίτραν ἐπὶ τὴν κεφαλήν σου τῆς δόξης τοῦ αἰωνίου.
  <span style="color:#b00e23">(3)</span> ὁ γὰρ θεὸς δείξει τῇ ὑπ’ οὐρανὸν πάσῃ
  τὴν σὴν λαµπρότητα. <span style="color:#b00e23">(4)</span> κληθήσεται γάρ σου
  τὸ ὄνοµα παρὰ τοῦ θεοῦ εἰς τὸν αἰῶνα Εἰρήνη δικαιοσύνης καὶ δόξα θεοσεβείας.
  — <span style="color:#b00e23">(5)</span> ἀνάστηθι, Ιερουσαληµ, καὶ στῆθι ἐπὶ
  τοῦ ὑψηλοῦ καὶ περίβλεψαι πρὸς ἀνατολὰς καὶ ἰδέ σου συνηγµένα τὰ τέκνα ἀπὸ
  ἡλίου δυσµῶν ἕως ἀνατολῶν τῷ ῥήµατι τοῦ ἁγίου χαίροντας τῇ τοῦ θεοῦ µνείᾳ.
  <span style="color:#b00e23">(6)</span> ἐξῆλθον γὰρ παρὰ σοῦ πεζοὶ ἀγόµενοι
  ὑπὸ ἐχθρῶν, εἰσάγει δὲ αὐτοὺς ὁ θεὸς πρὸς σὲ αἰροµένους µετὰ δόξης ὡς θρόνον
  βασιλείας. <span style="color:#b00e23">(7)</span> συνέταξεν γὰρ ὁ θεὸς
  ταπεινοῦσθαι πᾶν ὄρος ὑψηλὸν καὶ θῖνας ἀενάους καὶ φάραγγας πληροῦσθαι εἰς
  ὁµαλισµὸν τῆς γῆς, ἵνα βαδίσῃ Ισραηλ ἀσφαλῶς τῇ τοῦ θεοῦ δόξῃ· <span style=
  "color:#b00e23">(8)</span> ἐσκίασαν δὲ καὶ οἱ δρυµοὶ καὶ πᾶν ξύλον εὐωδίας τῷ
  Ισραηλ προστάγµατι τοῦ θεοῦ· <span style="color:#b00e23">(9)</span> ἡγήσεται
  γὰρ ὁ θεὸς Ισραηλ µετ’ εὐφροσύνης τῷ φωτὶ τῆς δόξης αὐτοῦ σὺν ἐλεηµοσύνῃ καὶ
  δικαιοσύνῃ τῇ παρ’ αὐτοῦ.
</body>
</html>
