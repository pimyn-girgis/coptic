<!DOCTYPE html>
<html>
<head>
  <title>Second Kings</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="second_kings">Second Kings</h2><a href="#second_kings4">4</a>
  <h3 id="second_kings4">4</h3><span style="color:#b00e23">(1)</span> Καὶ γυνὴ
  µία ἀπὸ τῶν υἱῶν τῶν προφητῶν ἐβόα πρὸς Ελισαιε λέγουσα Ὁ δοῦλός σου ὁ ἀνήρ
  µου ἀπέθανεν, καὶ σὺ ἔγνως ὅτι δοῦλος ἦν φοβούµενος τὸν κύριον· καὶ ὁ
  δανιστὴς ἦλθεν λαβεῖν τοὺς δύο υἱούς µου ἑαυτῷ εἰς δούλους. <span style=
  "color:#b00e23">(2)</span> καὶ εἶπεν Ελισαιε Τί ποιήσω σοι; ἀνάγγειλόν µοι τί
  ἐστίν σοι ἐν τῷ οἴκῳ. ἡ δὲ εἶπεν Οὐκ ἔστιν τῇ δούλῃ σου οὐθὲν ἐν τῷ οἴκῳ ὅτι
  ἀλλ’ ἢ ὃ ἀλείψοµαι ἔλαιον. <span style="color:#b00e23">(3)</span> καὶ εἶπεν
  πρὸς αὐτήν Δεῦρο αἴτησον σαυτῇ σκεύη ἔξωθεν παρὰ πάντων τῶν γειτόνων σου,
  σκεύη κενά, µὴ ὀλιγώσῃς, <span style="color:#b00e23">(4)</span> καὶ εἰσελεύσῃ
  καὶ ἀποκλείσεις τὴν θύραν κατὰ σοῦ καὶ κατὰ τῶν υἱῶν σου καὶ ἀποχεεῖς εἰς τὰ
  σκεύη ταῦτα καὶ τὸ πληρωθὲν ἀρεῖς. <span style="color:#b00e23">(5)</span> καὶ
  ἀπῆλθεν παρ’ αὐτοῦ καὶ ἐποίησεν οὕτως καὶ ἀπέκλεισεν τὴν θύραν κατ’ αὐτῆς καὶ
  κατὰ τῶν υἱῶν αὐτῆς· αὐτοὶ προσήγγιζον πρὸς αὐτήν, καὶ αὐτὴ ἐπέχεεν,
  <span style="color:#b00e23">(6)</span> ἕως ἐπλήσθησαν τὰ σκεύη. καὶ εἶπεν
  πρὸς τοὺς υἱοὺς αὐτῆς Ἐγγίσατε ἔτι πρός µε σκεῦος· καὶ εἶπον αὐτῇ Οὐκ ἔστιν
  ἔτι σκεῦος· καὶ ἔστη τὸ ἔλαιον. <span style="color:#b00e23">(7)</span> καὶ
  ἦλθεν καὶ ἀπήγγειλεν τῷ ἀνθρώπῳ τοῦ θεοῦ, καὶ εἶπεν Ελισαιε Δεῦρο καὶ ἀπόδου
  τὸ ἔλαιον καὶ ἀποτείσεις τοὺς τόκους σου, καὶ σὺ καὶ οἱ υἱοί σου ζήσεσθε ἐν
  τῷ ἐπιλοίπῳ ἐλαίῳ. <span style="color:#b00e23">(8)</span> Καὶ ἐγένετο ἡµέρα
  καὶ διέβη Ελισαιε εἰς Σουµαν, καὶ ἐκεῖ γυνὴ µεγάλη καὶ ἐκράτησεν αὐτὸν φαγεῖν
  ἄρτον. καὶ ἐγένετο ἀφ’ ἱκανοῦ τοῦ εἰσπορεύεσθαι αὐτὸν ἐξέκλινεν τοῦ ἐκεῖ
  φαγεῖν. <span style="color:#b00e23">(9)</span> καὶ εἶπεν ἡ γυνὴ πρὸς τὸν
  ἄνδρα αὐτῆς Ἰδοὺ δὴ ἔγνων ὅτι ἄνθρωπος τοῦ θεοῦ ἅγιος οὗτος διαπορεύεται ἐφ’
  ἡµᾶς διὰ παντός· <span style="color:#b00e23">(10)</span> ποιήσωµεν δὴ αὐτῷ
  ὑπερῷον τόπον µικρὸν καὶ θῶµεν αὐτῷ ἐκεῖ κλίνην καὶ τράπεζαν καὶ δίφρον καὶ
  λυχνίαν, καὶ ἔσται ἐν τῷ εἰσπορεύεσθαι πρὸς ἡµᾶς καὶ ἐκκλινεῖ ἐκεῖ.
  <span style="color:#b00e23">(11)</span> καὶ ἐγένετο ἡµέρα καὶ εἰσῆλθεν ἐκεῖ
  καὶ ἐξέκλινεν εἰς τὸ ὑπερῷον καὶ ἐκοιµήθη ἐκεῖ. <span style=
  "color:#b00e23">(12)</span> καὶ εἶπεν πρὸς Γιεζι τὸ παιδάριον αὐτοῦ Κάλεσόν
  µοι τὴν Σωµανῖτιν ταύτην· καὶ ἐκάλεσεν αὐτήν, καὶ ἔστη ἐνώπιον αὐτοῦ.
  <span style="color:#b00e23">(13)</span> καὶ εἶπεν αὐτῷ Εἰπὸν δὴ πρὸς αὐτήν
  Ἰδοὺ ἐξέστησας ἡµῖν πᾶσαν τὴν ἔκστασιν ταύτην· τί δεῖ ποιῆσαί σοι; εἰ ἔστιν
  λόγος σοι πρὸς τὸν βασιλέα ἢ πρὸς τὸν ἄρχοντα τῆς δυνάµεως; ἡ δὲ εἶπεν Ἐν
  µέσῳ τοῦ λαοῦ µου ἐγώ εἰµι οἰκῶ. <span style="color:#b00e23">(14)</span> καὶ
  εἶπεν Τί δεῖ ποιῆσαι αὐτῇ; καὶ εἶπεν Γιεζι τὸ παιδάριον αὐτοῦ Καὶ µάλα υἱὸς
  οὐκ ἔστιν αὐτῇ, καὶ ὁ ἀνὴρ αὐτῆς πρεσβύτης. <span style=
  "color:#b00e23">(15)</span> καὶ ἐκάλεσεν αὐτήν, καὶ ἔστη παρὰ τὴν θύραν.
  <span style="color:#b00e23">(16)</span> καὶ εἶπεν Ελισαιε πρὸς αὐτήν Εἰς τὸν
  καιρὸν τοῦτον ὡς ἡ ὥρα ζῶσα σὺ περιειληφυῖα υἱόν· ἡ δὲ εἶπεν Μή, κύριέ µου,
  µὴ διαψεύσῃ τὴν δούλην σου. <span style="color:#b00e23">(17)</span> καὶ ἐν
  γαστρὶ ἔλαβεν ἡ γυνὴ καὶ ἔτεκεν υἱὸν εἰς τὸν καιρὸν τοῦτον ὡς ἡ ὥρα ζῶσα, ὡς
  ἐλάλησεν πρὸς αὐτὴν Ελισαιε.— <span style="color:#b00e23">(18)</span> καὶ
  ἡδρύνθη τὸ παιδάριον· καὶ ἐγένετο ἡνίκα ἐξῆλθεν τὸ παιδάριον πρὸς τὸν πατέρα
  αὐτοῦ πρὸς τοὺς θερίζοντας, <span style="color:#b00e23">(19)</span> καὶ εἶπεν
  πρὸς τὸν πατέρα αὐτοῦ Τὴν κεφαλήν µου, τὴν κεφαλήν µου· καὶ εἶπεν τῷ παιδαρίῳ
  Ἆρον αὐτὸν πρὸς τὴν µητέρα αὐτοῦ. <span style="color:#b00e23">(20)</span> καὶ
  ἦρεν αὐτὸν πρὸς τὴν µητέρα αὐτοῦ, καὶ ἐκοιµήθη ἐπὶ τῶν γονάτων αὐτῆς ἕως
  µεσηµβρίας καὶ ἀπέθανεν. <span style="color:#b00e23">(21)</span> καὶ
  ἀνήνεγκεν αὐτὸν καὶ ἐκοίµισεν αὐτὸν ἐπὶ τὴν κλίνην τοῦ ἀνθρώπου τοῦ θεοῦ καὶ
  ἀπέκλεισεν κατ’ αὐτοῦ καὶ ἐξῆλθεν. <span style="color:#b00e23">(22)</span>
  καὶ ἐκάλεσεν τὸν ἄνδρα αὐτῆς καὶ εἶπεν Ἀπόστειλον δή µοι ἓν τῶν παιδαρίων καὶ
  µίαν τῶν ὄνων, καὶ δραµοῦµαι ἕως τοῦ ἀνθρώπου τοῦ θεοῦ καὶ ἐπιστρέψω.
  <span style="color:#b00e23">(23)</span> καὶ εἶπεν Τί ὅτι σὺ πορεύῃ πρὸς αὐτὸν
  σήµερον; οὐ νεοµηνία οὐδὲ σάββατον. ἡ δὲ εἶπεν Εἰρήνη. <span style=
  "color:#b00e23">(24)</span> καὶ ἐπέσαξεν τὴν ὄνον καὶ εἶπεν πρὸς τὸ παιδάριον
  αὐτῆς Ἄγε πορεύου, µὴ ἐπίσχῃς µοι τοῦ ἐπιβῆναι, ὅτι ἐὰν εἴπω σοι·
  <span style="color:#b00e23">(25)</span> δεῦρο καὶ πορεύσῃ καὶ ἐλεύσῃ πρὸς τὸν
  ἄνθρωπον τοῦ θεοῦ εἰς τὸ ὄρος τὸ Καρµήλιον. καὶ ἐγένετο ὡς εἶδεν Ελισαιε
  ἐρχοµένην αὐτήν, καὶ εἶπεν πρὸς Γιεζι τὸ παιδάριον αὐτοῦ Ἰδοὺ δὴ ἡ Σωµανῖτις
  ἐκείνη· <span style="color:#b00e23">(26)</span> νῦν δράµε εἰς ἀπαντὴν αὐτῆς
  καὶ ἐρεῖς Εἰ εἰρήνη σοι; εἰ εἰρήνη τῷ ἀνδρί σου; εἰ εἰρήνη τῷ παιδαρίῳ; ἡ δὲ
  εἶπεν Εἰρήνη. <span style="color:#b00e23">(27)</span> καὶ ἦλθεν πρὸς Ελισαιε
  εἰς τὸ ὄρος καὶ ἐπελάβετο τῶν ποδῶν αὐτοῦ. καὶ ἤγγισεν Γιεζι ἀπώσασθαι αὐτήν,
  καὶ εἶπεν Ελισαιε Ἄφες αὐτήν, ὅτι ἡ ψυχὴ αὐτῆς κατώδυνος αὐτῇ, καὶ κύριος
  ἀπέκρυψεν ἀπ’ ἐµοῦ καὶ οὐκ ἀνήγγειλέν µοι. <span style=
  "color:#b00e23">(28)</span> ἡ δὲ εἶπεν Μὴ ᾐτησάµην υἱὸν παρὰ τοῦ κυρίου µου;
  οὐκ εἶπα Οὐ πλανήσεις µετ’ ἐµοῦ; <span style="color:#b00e23">(29)</span> καὶ
  εἶπεν Ελισαιε τῷ Γιεζι Ζῶσαι τὴν ὀσφύν σου καὶ λαβὲ τὴν βακτηρίαν µου ἐν τῇ
  χειρί σου καὶ δεῦρο· ὅτι ἐὰν εὕρῃς ἄνδρα, οὐκ εὐλογήσεις αὐτόν, καὶ ἐὰν
  εὐλογήσῃ σε ἀνήρ, οὐκ ἀποκριθήσῃ αὐτῷ· καὶ ἐπιθήσεις τὴν βακτηρίαν µου ἐπὶ
  πρόσωπον τοῦ παιδαρίου. <span style="color:#b00e23">(30)</span> καὶ εἶπεν ἡ
  µήτηρ τοῦ παιδαρίου Ζῇ κύριος καὶ ζῇ ἡ ψυχή σου, εἰ ἐγκαταλείψω σε· καὶ
  ἀνέστη Ελισαιε καὶ ἐπορεύθη ὀπίσω αὐτῆς. <span style=
  "color:#b00e23">(31)</span> καὶ Γιεζι διῆλθεν ἔµπροσθεν αὐτῆς καὶ ἐπέθηκεν
  τὴν βακτηρίαν ἐπὶ πρόσωπον τοῦ παιδαρίου, καὶ οὐκ ἦν φωνὴ καὶ οὐκ ἦν
  ἀκρόασις· καὶ ἐπέστρεψεν εἰς ἀπαντὴν αὐτοῦ καὶ ἀπήγγειλεν αὐτῷ λέγων Οὐκ
  ἠγέρθη τὸ παιδάριον. <span style="color:#b00e23">(32)</span> καὶ εἰσῆλθεν
  Ελισαιε εἰς τὸν οἶκον, καὶ ἰδοὺ τὸ παιδάριον τεθνηκὸς κεκοιµισµένον ἐπὶ τὴν
  κλίνην αὐτοῦ. <span style="color:#b00e23">(33)</span> καὶ εἰσῆλθεν Ελισαιε
  εἰς τὸν οἶκον καὶ ἀπέκλεισεν τὴν θύραν κατὰ τῶν δύο ἑαυτῶν καὶ προσηύξατο
  πρὸς κύριον· <span style="color:#b00e23">(34)</span> καὶ ἀνέβη καὶ ἐκοιµήθη
  ἐπὶ τὸ παιδάριον καὶ ἔθηκεν τὸ στόµα αὐτοῦ ἐπὶ τὸ στόµα αὐτοῦ καὶ τοὺς
  ὀφθαλµοὺς αὐτοῦ ἐπὶ τοὺς ὀφθαλµοὺς αὐτοῦ καὶ τὰς χεῖρας αὐτοῦ ἐπὶ τὰς χεῖρας
  αὐτοῦ καὶ διέκαµψεν ἐπ’ αὐτόν, καὶ διεθερµάνθη ἡ σὰρξ τοῦ παιδαρίου.
  <span style="color:#b00e23">(35)</span> καὶ ἐπέστρεψεν καὶ ἐπορεύθη ἐν τῇ
  οἰκίᾳ ἔνθεν καὶ ἔνθεν καὶ ἀνέβη καὶ συνέκαµψεν ἐπὶ τὸ παιδάριον ἕως ἑπτάκις,
  καὶ ἤνοιξεν τὸ παιδάριον τοὺς ὀφθαλµοὺς αὐτοῦ. <span style=
  "color:#b00e23">(36)</span> καὶ ἐξεβόησεν Ελισαιε πρὸς Γιεζι καὶ εἶπεν
  Κάλεσον τὴν Σωµανῖτιν ταύτην· καὶ ἐκάλεσεν, καὶ εἰσῆλθεν πρὸς αὐτόν. καὶ
  εἶπεν Ελισαιε Λαβὲ τὸν υἱόν σου. <span style="color:#b00e23">(37)</span> καὶ
  εἰσῆλθεν ἡ γυνὴ καὶ ἔπεσεν ἐπὶ τοὺς πόδας αὐτοῦ καὶ προσεκύνησεν ἐπὶ τὴν γῆν
  καὶ ἔλαβεν τὸν υἱὸν αὐτῆς καὶ ἐξῆλθεν. <span style=
  "color:#b00e23">(38)</span> Καὶ Ελισαιε ἐπέστρεψεν εἰς Γαλγαλα, καὶ ὁ λιµὸς
  ἐν τῇ γῇ, καὶ οἱ υἱοὶ τῶν προφητῶν ἐκάθηντο ἐνώπιον αὐτοῦ. καὶ εἶπεν Ελισαιε
  τῷ παιδαρίῳ αὐτοῦ Ἐπίστησον τὸν λέβητα τὸν µέγαν καὶ ἕψε ἕψεµα τοῖς υἱοῖς τῶν
  προφητῶν. <span style="color:#b00e23">(39)</span> καὶ ἐξῆλθεν εἷς εἰς τὸν
  ἀγρὸν συλλέξαι αριωθ καὶ εὗρεν ἄµπελον ἐν τῷ ἀγρῷ καὶ συνέλεξεν ἀπ’ αὐτῆς
  τολύπην ἀγρίαν πλῆρες τὸ ἱµάτιον αὐτοῦ καὶ ἐνέβαλεν εἰς τὸν λέβητα τοῦ
  ἑψέµατος, ὅτι οὐκ ἔγνωσαν. <span style="color:#b00e23">(40)</span> καὶ ἐνέχει
  τοῖς ἀνδράσιν φαγεῖν, καὶ ἐγένετο ἐν τῷ ἐσθίειν αὐτοὺς ἐκ τοῦ ἑψήµατος καὶ
  ἰδοὺ ἀνεβόησαν καὶ εἶπον Θάνατος ἐν τῷ λέβητι, ἄνθρωπε τοῦ θεοῦ· καὶ οὐκ
  ἠδύναντο φαγεῖν. <span style="color:#b00e23">(41)</span> καὶ εἶπεν Λάβετε
  ἄλευρον καὶ ἐµβάλετε εἰς τὸν λέβητα· καὶ εἶπεν Ελισαιε πρὸς Γιεζι τὸ
  παιδάριον Ἔγχει τῷ λαῷ καὶ ἐσθιέτωσαν· καὶ οὐκ ἐγενήθη ἔτι ἐκεῖ ῥῆµα πονηρὸν
  ἐν τῷ λέβητι.— <span style="color:#b00e23">(42)</span> αὶ παλάθας, καὶ εἶπεν
  Δότε τῷ λαῷ καὶ ἐσθιέτωσαν. 43καὶ εἶπεν ὁ λειτουργὸς αὐτοῦ Τί δῶ τοῦτο
  ἐνώπιον ἑκατὸν ἀνδρῶν; καὶ εἶπεν Δὸς τῷ λαῷ καὶ ἐσθιέτωσαν, ὅτι τά
  <span style="color:#b00e23">(43)</span> καὶ εἶπεν ὁ λειτουργὸς αὐτοῦ Τί δῶ
  τοῦτο ἐνώπιον ἑκατὸν ἀνδρῶν; καὶ εἶπεν Δὸς τῷ λαῷ καὶ ἐσθιέτωσαν, ὅτι τάδε
  λέγει κύριος Φάγονται καὶ καταλείψουσιν. <span style=
  "color:#b00e23">(44)</span> καὶ ἔφαγον καὶ κατέλιπον κατὰ τὸ ῥῆµα κυρίου.
</body>
</html>
