<!DOCTYPE html>
<html>
<head>
  <title>Zechariah</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="zechariah">Zechariah</h2>
  <a href="#zechariah1">1</a> <a href="#zechariah2">2</a> <a href=
  "#zechariah3">3</a> <a href="#zechariah4">4</a> <a href="#zechariah5">5</a>
  <a href="#zechariah6">6</a> <a href="#zechariah7">7</a> <a href=
  "#zechariah8">8</a> <a href="#zechariah9">9</a> <a href="#zechariah10">10</a>
  <a href="#zechariah11">11</a> <a href="#zechariah12">12</a> <a href=
  "#zechariah13">13</a> <a href="#zechariah14">14</a>
  <h3 id="zechariah1">1</h3>

  <p><span style="color:#b00e23">(1)</span> Ἐν τῷ ὀγδόῳ µηνὶ ἔτους δευτέρου ἐπὶ
  Δαρείου ἐγένετο λόγος κυρίου πρὸς Ζαχαριαν τὸν τοῦ Βαραχιου υἱὸν Αδδω τὸν
  προφήτην λέγων <span style="color:#b00e23">(2)</span> Ὠργίσθη κύριος ἐπὶ τοὺς
  πατέρας ὑµῶν ὀργὴν µεγάλην. <span style="color:#b00e23">(3)</span> καὶ ἐρεῖς
  πρὸς αὐτούς Τάδε λέγει κύριος παντοκράτωρ Ἐπιστρέψατε πρός µε, καὶ
  ἐπιστραφήσοµαι πρὸς ὑµᾶς, λέγει κύριος. <span style=
  "color:#b00e23">(4)</span> καὶ µὴ γίνεσθε καθὼς οἱ πατέρες ὑµῶν, οἷς
  ἐνεκάλεσαν αὐτοῖς οἱ προφῆται οἱ ἔµπροσθεν λέγοντες Τάδε λέγει κύριος
  παντοκράτωρ Ἀποστρέψατε ἀπὸ τῶν ὁδῶν ὑµῶν τῶν πονηρῶν καὶ ἀπὸ τῶν
  ἐπιτηδευµάτων ὑµῶν τῶν πονηρῶν, καὶ οὐ προσέσχον τοῦ εἰσακοῦσαί µου, λέγει
  κύριος. <span style="color:#b00e23">(5)</span> οἱ πατέρες ὑµῶν ποῦ εἰσιν; καὶ
  οἱ προφῆται µὴ τὸν αἰῶνα ζήσονται; <span style="color:#b00e23">(6)</span>
  πλὴν τοὺς λόγους µου καὶ τὰ νόµιµά µου δέχεσθε, ὅσα ἐγὼ ἐντέλλοµαι ἐν
  πνεύµατί µου τοῖς δούλοις µου τοῖς προφήταις, οἳ κατελάβοσαν τοὺς πατέρας
  ὑµῶν. καὶ ἀπεκρίθησαν καὶ εἶπαν Καθὼς παρατέτακται κύριος παντοκράτωρ τοῦ
  ποιῆσαι κατὰ τὰς ὁδοὺς ὑµῶν καὶ κατὰ τὰ ἐπιτηδεύµατα ὑµῶν, οὕτως ἐποίησεν
  ὑµῖν. <span style="color:#b00e23">(7)</span> Τῇ τετράδι καὶ εἰκάδι τῷ
  ἑνδεκάτῳ µηνί — οὗτός ἐστιν ὁ µὴν Σαβατ — ἐν τῷ δευτέρῳ ἔτει ἐπὶ Δαρείου
  ἐγένετο λόγος κυρίου πρὸς Ζαχαριαν τὸν τοῦ Βαραχιου υἱὸν Αδδω τὸν προφήτην
  λέγων <span style="color:#b00e23">(8)</span> Ἑώρακα τὴν νύκτα καὶ ἰδοὺ ἀνὴρ
  ἐπιβεβηκὼς ἐπὶ ἵππον πυρρόν, καὶ οὗτος εἱστήκει ἀνὰ µέσον τῶν δύο ὀρέων τῶν
  κατασκίων, καὶ ὀπίσω αὐτοῦ ἵπποι πυρροὶ καὶ ψαροὶ καὶ ποικίλοι καὶ λευκοί.
  <span style="color:#b00e23">(9)</span> καὶ εἶπα Τί οὗτοι, κύριε; καὶ εἶπεν
  πρός µε ὁ ἄγγελος ὁ λαλῶν ἐν ἐµοί Ἐγὼ δείξω σοι τί ἐστιν ταῦτα. <span style=
  "color:#b00e23">(10)</span> καὶ ἀπεκρίθη ὁ ἀνὴρ ὁ ἐφεστηκὼς ἀνὰ µέσον τῶν
  ὀρέων καὶ εἶπεν πρός µε Οὗτοί εἰσιν οὓς ἐξαπέσταλκεν κύριος τοῦ περιοδεῦσαι
  τὴν γῆν. <span style="color:#b00e23">(11)</span> καὶ ἀπεκρίθησαν τῷ ἀγγέλῳ
  κυρίου τῷ ἐφεστῶτι ἀνὰ µέσον τῶν ὀρέων καὶ εἶπον Περιωδεύκαµεν πᾶσαν τὴν γῆν,
  καὶ ἰδοὺ πᾶσα ἡ γῆ κατοικεῖται καὶ ἡσυχάζει. <span style=
  "color:#b00e23">(12)</span> καὶ ἀπεκρίθη ὁ ἄγγελος κυρίου καὶ εἶπεν Κύριε
  παντοκράτωρ, ἕως τίνος οὐ µὴ ἐλεήσῃς τὴν Ιερουσαληµ καὶ τὰς πόλεις Ιουδα, ἃς
  ὑπερεῖδες τοῦτο ἑβδοµηκοστὸν ἔτος; <span style="color:#b00e23">(13)</span>
  καὶ ἀπεκρίθη κύριος παντοκράτωρ τῷ ἀγγέλῳ τῷ λαλοῦντι ἐν ἐµοὶ ῥήµατα καλὰ καὶ
  λόγους παρακλητικούς. <span style="color:#b00e23">(14)</span> καὶ εἶπεν πρός
  µε ὁ ἄγγελος ὁ λαλῶν ἐν ἐµοί Ἀνάκραγε λέγων Τάδε λέγει κύριος παντοκράτωρ
  Ἐζήλωκα τὴν Ιερουσαληµ καὶ τὴν Σιων ζῆλον µέγαν <span style=
  "color:#b00e23">(15)</span> καὶ ὀργὴν µεγάλην ἐγὼ ὀργίζοµαι ἐπὶ τὰ ἔθνη τὰ
  συνεπιτιθέµενα ἀνθ’ ὧν ἐγὼ µὲν ὠργίσθην ὀλίγα, αὐτοὶ δὲ συνεπέθεντο εἰς κακά.
  <span style="color:#b00e23">(16)</span> διὰ τοῦτο τάδε λέγει κύριος Ἐπιστρέψω
  ἐπὶ Ιερουσαληµ ἐν οἰκτιρµῷ, καὶ ὁ οἶκός µου ἀνοικοδοµηθήσεται ἐν αὐτῇ, λέγει
  κύριος παντοκράτωρ, καὶ µέτρον ἐκταθήσεται ἐπὶ Ιερουσαληµ ἔτι. <span style=
  "color:#b00e23">(17)</span> καὶ εἶπεν πρός µε ὁ ἄγγελος ὁ λαλῶν ἐν ἐµοί
  Ἀνάκραγε λέγων Τάδε λέγει κύριος παντοκράτωρ Ἔτι διαχυθήσονται πόλεις ἐν
  ἀγαθοῖς, καὶ ἐλεήσει κύριος ἔτι τὴν Σιων καὶ αἱρετιεῖ ἔτι τὴν Ιερουσαληµ.
  <span style="color:#b00e23">(2:1)</span> Καὶ ἦρα τοὺς ὀφθαλµούς µου καὶ εἶδον
  καὶ ἰδοὺ τέσσαρα κέρατα. <span style="color:#b00e23">(2:2)</span> καὶ εἶπα
  πρὸς τὸν ἄγγελον τὸν λαλοῦντα ἐν ἐµοί Τί ἐστιν ταῦτα, κύριε; καὶ εἶπεν πρός
  µε Ταῦτα τὰ κέρατα τὰ διασκορπίσαντα τὸν Ιουδαν καὶ τὸν Ισραηλ. <span style=
  "color:#b00e23">(2:3)</span> καὶ ἔδειξέν µοι κύριος τέσσαρας τέκτονας.
  <span style="color:#b00e23">(2:4)</span> καὶ εἶπα Τί οὗτοι ἔρχονται ποιῆσαι;
  καὶ εἶπεν πρός µε Ταῦτα τὰ κέρατα τὰ διασκορπίσαντα τὸν Ιουδαν καὶ τὸν Ισραηλ
  κατέαξαν, καὶ οὐδεὶς αὐτῶν ἦρεν κεφαλήν· καὶ εἰσῆλθον οὗτοι τοῦ ὀξῦναι αὐτὰ
  εἰς χεῖρας αὐτῶν τὰ τέσσαρα κέρατα τὰ ἔθνη τὰ ἐπαιρόµενα κέρας ἐπὶ τὴν γῆν
  κυρίου τοῦ διασκορπίσαι αὐτήν.</p>

  <h3 id="zechariah2">2</h3>

  <p><span style="color:#b00e23">(5)</span> Καὶ ἦρα τοὺς ὀφθαλµούς µου καὶ
  εἶδον καὶ ἰδοὺ ἀνὴρ καὶ ἐν τῇ χειρὶ αὐτοῦ σχοινίον γεωµετρικόν. <span style=
  "color:#b00e23">(6)</span> καὶ εἶπα πρὸς αὐτόν Ποῦ σὺ πορεύῃ; καὶ εἶπεν πρός
  µε Διαµετρῆσαι τὴν Ιερουσαληµ τοῦ ἰδεῖν πηλίκον τὸ πλάτος αὐτῆς ἐστιν καὶ
  πηλίκον τὸ µῆκος. <span style="color:#b00e23">(7)</span> καὶ ἰδοὺ ὁ ἄγγελος ὁ
  λαλῶν ἐν ἐµοὶ εἱστήκει, καὶ ἄγγελος ἕτερος ἐξεπορεύετο εἰς συνάντησιν αὐτῷ
  <span style="color:#b00e23">(8)</span> καὶ εἶπεν πρὸς αὐτὸν λέγων Δράµε καὶ
  λάλησον πρὸς τὸν νεανίαν ἐκεῖνον λέγων Κατακάρπως κατοικηθήσεται Ιερουσαληµ
  ἀπὸ πλήθους ἀνθρώπων καὶ κτηνῶν ἐν µέσῳ αὐτῆς· <span style=
  "color:#b00e23">(9)</span> καὶ ἐγὼ ἔσοµαι αὐτῇ, λέγει κύριος, τεῖχος πυρὸς
  κυκλόθεν καὶ εἰς δόξαν ἔσοµαι ἐν µέσῳ αὐτῆς. <span style=
  "color:#b00e23">(10)</span> ὦ ὦ φεύγετε ἀπὸ γῆς βορρᾶ, λέγει κύριος, διότι ἐκ
  τῶν τεσσάρων ἀνέµων τοῦ οὐρανοῦ συνάξω ὑµᾶς, λέγει κύριος· <span style=
  "color:#b00e23">(11)</span> εἰς Σιων ἀνασῴζεσθε, οἱ κατοικοῦντες θυγατέρα
  Βαβυλῶνος. <span style="color:#b00e23">(12)</span> διότι τάδε λέγει κύριος
  παντοκράτωρ Ὀπίσω δόξης ἀπέσταλκέν µε ἐπὶ τὰ ἔθνη τὰ σκυλεύσαντα ὑµᾶς, διότι
  ὁ ἁπτόµενος ὑµῶν ὡς ἁπτόµενος τῆς κόρης τοῦ ὀφθαλµοῦ αὐτοῦ· <span style=
  "color:#b00e23">(13)</span> διότι ἰδοὺ ἐγὼ ἐπιφέρω τὴν χεῖρά µου ἐπ’ αὐτούς,
  καὶ ἔσονται σκῦλα τοῖς δουλεύουσιν αὐτοῖς, καὶ γνώσεσθε διότι κύριος
  παντοκράτωρ ἀπέσταλκέν µε. <span style="color:#b00e23">(14)</span> τέρπου καὶ
  εὐφραίνου, θύγατερ Σιων, διότι ἰδοὺ ἐγὼ ἔρχοµαι καὶ κατασκηνώσω ἐν µέσῳ σου,
  λέγει κύριος. <span style="color:#b00e23">(15)</span> καὶ καταφεύξονται ἔθνη
  πολλὰ ἐπὶ τὸν κύριον ἐν τῇ ἡµέρᾳ ἐκείνῃ καὶ ἔσονται αὐτῷ εἰς λαὸν καὶ
  κατασκηνώσουσιν ἐν µέσῳ σου, καὶ ἐπιγνώσῃ ὅτι κύριος παντοκράτωρ ἐξαπέσταλκέν
  µε πρὸς σέ. <span style="color:#b00e23">(16)</span> καὶ κατακληρονοµήσει
  κύριος τὸν Ιουδαν τὴν µερίδα αὐτοῦ ἐπὶ τὴν γῆν τὴν ἁγίαν καὶ αἱρετιεῖ ἔτι τὴν
  Ιερουσαληµ. <span style="color:#b00e23">(17)</span> εὐλαβείσθω πᾶσα σὰρξ ἀπὸ
  προσώπου κυρίου, διότι ἐξεγήγερται ἐκ νεφελῶν ἁγίων αὐτοῦ.</p>

  <h3 id="zechariah3">3</h3>

  <p><span style="color:#b00e23">(1)</span> Καὶ ἔδειξέν µοι Ἰησοῦν τὸν ἱερέα
  τὸν µέγαν ἑστῶτα πρὸ προσώπου ἀγγέλου κυρίου, καὶ ὁ διάβολος εἱστήκει ἐκ
  δεξιῶν αὐτοῦ τοῦ ἀντικεῖσθαι αὐτῷ. <span style="color:#b00e23">(2)</span> καὶ
  εἶπεν κύριος πρὸς τὸν διάβολον Ἐπιτιµήσαι κύριος ἐν σοί, διάβολε, καὶ
  ἐπιτιµήσαι κύριος ἐν σοὶ ὁ ἐκλεξάµενος τὴν Ιερουσαληµ· οὐκ ἰδοὺ τοῦτο ὡς
  δαλὸς ἐξεσπασµένος ἐκ πυρός; <span style="color:#b00e23">(3)</span> καὶ
  Ἰησοῦς ἦν ἐνδεδυµένος ἱµάτια ῥυπαρὰ καὶ εἱστήκει πρὸ προσώπου τοῦ ἀγγέλου.
  <span style="color:#b00e23">(4)</span> καὶ ἀπεκρίθη καὶ εἶπεν πρὸς τοὺς
  ἑστηκότας πρὸ προσώπου αὐτοῦ λέγων Ἀφέλετε τὰ ἱµάτια τὰ ῥυπαρὰ ἀπ’ αὐτοῦ. καὶ
  εἶπεν πρὸς αὐτόν Ἰδοὺ ἀφῄρηκα τὰς ἀνοµίας σου, καὶ ἐνδύσατε αὐτὸν ποδήρη
  <span style="color:#b00e23">(5)</span> καὶ ἐπίθετε κίδαριν καθαρὰν ἐπὶ τὴν
  κεφαλὴν αὐτοῦ. καὶ περιέβαλον αὐτὸν ἱµάτια καὶ ἐπέθηκαν κίδαριν καθαρὰν ἐπὶ
  τὴν κεφαλὴν αὐτοῦ, καὶ ὁ ἄγγελος κυρίου εἱστήκει. <span style=
  "color:#b00e23">(6)</span> καὶ διεµαρτύρατο ὁ ἄγγελος κυρίου πρὸς Ἰησοῦν
  λέγων <span style="color:#b00e23">(7)</span> Τάδε λέγει κύριος παντοκράτωρ
  Ἐὰν ἐν ταῖς ὁδοῖς µου πορεύῃ καὶ ἐὰν τὰ προστάγµατά µου φυλάξῃς, καὶ σὺ
  διακρινεῖς τὸν οἶκόν µου· καὶ ἐὰν διαφυλάξῃς καί γε τὴν αὐλήν µου, καὶ δώσω
  σοι ἀναστρεφοµένους ἐν µέσῳ τῶν ἑστηκότων τούτων. <span style=
  "color:#b00e23">(8)</span> ἄκουε δή, Ἰησοῦ ὁ ἱερεὺς ὁ µέγας, σὺ καὶ οἱ
  πλησίον σου οἱ καθήµενοι πρὸ προσώπου σου, διότι ἄνδρες τερατοσκόποι εἰσί·
  διότι ἰδοὺ ἐγὼ ἄγω τὸν δοῦλόν µου Ἀνατολήν· <span style=
  "color:#b00e23">(9)</span> διότι ὁ λίθος, ὃν ἔδωκα πρὸ προσώπου Ἰησοῦ, ἐπὶ
  τὸν λίθον τὸν ἕνα ἑπτὰ ὀφθαλµοί εἰσιν· ἰδοὺ ἐγὼ ὀρύσσω βόθρον, λέγει κύριος
  παντοκράτωρ, καὶ ψηλαφήσω πᾶσαν τὴν ἀδικίαν τῆς γῆς ἐκείνης ἐν ἡµέρᾳ µιᾷ.
  <span style="color:#b00e23">(10)</span> ἐν τῇ ἡµέρᾳ ἐκείνῃ, λέγει κύριος
  παντοκράτωρ, συγκαλέσετε ἕκαστος τὸν πλησίον αὐτοῦ ὑποκάτω ἀµπέλου καὶ
  ὑποκάτω συκῆς.</p>

  <h3 id="zechariah4">4</h3>

  <p><span style="color:#b00e23">(1)</span> Καὶ ἐπέστρεψεν ὁ ἄγγελος ὁ λαλῶν ἐν
  ἐµοὶ καὶ ἐξήγειρέν µε ὃν τρόπον ὅταν ἐξεγερθῇ <span style=
  "color:#b00e23">(2)</span> καὶ εἶπεν πρός µε Τί σὺ βλέπεις; καὶ εἶπα Ἑώρακα
  καὶ ἰδοὺ λυχνία χρυσῆ ὅλη, καὶ τὸ λαµπαδεῖον ἐπάνω αὐτῆς, καὶ ἑπτὰ λύχνοι
  ἐπάνω αὐτῆς, καὶ ἑπτὰ ἐπαρυστρίδες τοῖς λύχνοις τοῖς ἐπάνω αὐτῆς·
  <span style="color:#b00e23">(3)</span> καὶ δύο ἐλαῖαι ἐπάνω αὐτῆς, µία ἐκ
  δεξιῶν τοῦ λαµπαδείου καὶ µία ἐξ εὐωνύµων. <span style=
  "color:#b00e23">(4)</span> καὶ ἐπηρώτησα καὶ εἶπον πρὸς τὸν ἄγγελον τὸν
  λαλοῦντα ἐν ἐµοὶ λέγων Τί ἐστιν ταῦτα, κύριε; <span style=
  "color:#b00e23">(5)</span> καὶ ἀπεκρίθη ὁ ἄγγελος ὁ λαλῶν ἐν ἐµοὶ καὶ εἶπεν
  πρός µε Οὐ γινώσκεις τί ἐστιν ταῦτα; καὶ εἶπα Οὐχί, κύριε. <span style=
  "color:#b00e23">(6)</span> καὶ ἀπεκρίθη καὶ εἶπεν πρός µε λέγων Οὗτος ὁ λόγος
  κυρίου πρὸς Ζοροβαβελ λέγων Οὐκ ἐν δυνάµει µεγάλῃ οὐδὲ ἐν ἰσχύι, ἀλλ’ ἢ ἐν
  πνεύµατί µου, λέγει κύριος παντοκράτωρ. <span style=
  "color:#b00e23">(7)</span> τίς εἶ σύ, τὸ ὄρος τὸ µέγα, πρὸ προσώπου Ζοροβαβελ
  τοῦ κατορθῶσαι; καὶ ἐξοίσω τὸν λίθον τῆς κληρονοµίας ἰσότητα χάριτος χάριτα
  αὐτῆς. <span style="color:#b00e23">(8)</span> καὶ ἐγένετο λόγος κυρίου πρός
  µε λέγων <span style="color:#b00e23">(9)</span> Αἱ χεῖρες Ζοροβαβελ
  ἐθεµελίωσαν τὸν οἶκον τοῦτον, καὶ αἱ χεῖρες αὐτοῦ ἐπιτελέσουσιν αὐτόν, καὶ
  ἐπιγνώσῃ διότι κύριος παντοκράτωρ ἐξαπέσταλκέν µε πρὸς σέ. <span style=
  "color:#b00e23">(10)</span> διότι τίς ἐξουδένωσεν εἰς ἡµέρας µικράς; καὶ
  χαροῦνται καὶ ὄψονται τὸν λίθον τὸν κασσιτέρινον ἐν χειρὶ Ζοροβαβελ. ἑπτὰ
  οὗτοι ὀφθαλµοὶ κυρίου εἰσὶν οἱ ἐπιβλέποντες ἐπὶ πᾶσαν τὴν γῆν. <span style=
  "color:#b00e23">(11)</span> καὶ ἀπεκρίθην καὶ εἶπα πρὸς αὐτόν Τί αἱ δύο
  ἐλαῖαι αὗται αἱ ἐκ δεξιῶν τῆς λυχνίας καὶ ἐξ εὐωνύµων; <span style=
  "color:#b00e23">(12)</span> καὶ ἐπηρώτησα ἐκ δευτέρου καὶ εἶπα πρὸς αὐτόν Τί
  οἱ δύο κλάδοι τῶν ἐλαιῶν οἱ ἐν ταῖς χερσὶν τῶν δύο µυξωτήρων τῶν χρυσῶν τῶν
  ἐπιχεόντων καὶ ἐπαναγόντων τὰς ἐπαρυστρίδας τὰς χρυσᾶς; <span style=
  "color:#b00e23">(13)</span> καὶ εἶπεν πρός µε Οὐκ οἶδας τί ἐστιν ταῦτα; καὶ
  εἶπα Οὐχί, κύριε. <span style="color:#b00e23">(14)</span> καὶ εἶπεν Οὗτοι οἱ
  δύο υἱοὶ τῆς πιότητος παρεστήκασιν τῷ κυρίῳ πάσης τῆς γῆς.</p>

  <h3 id="zechariah5">5</h3>

  <p><span style="color:#b00e23">(1)</span> Καὶ ἐπέστρεψα καὶ ἦρα τοὺς
  ὀφθαλµούς µου καὶ εἶδον καὶ ἰδοὺ δρέπανον πετόµενον. <span style=
  "color:#b00e23">(2)</span> καὶ εἶπεν πρός µε Τί σὺ βλέπεις; καὶ εἶπα Ἐγὼ ὁρῶ
  δρέπανον πετόµενον µῆκος πήχεων εἴκοσι καὶ πλάτος πήχεων δέκα. <span style=
  "color:#b00e23">(3)</span> καὶ εἶπεν πρός µε Αὕτη ἡ ἀρὰ ἡ ἐκπορευοµένη ἐπὶ
  πρόσωπον πάσης τῆς γῆς, διότι πᾶς ὁ κλέπτης ἐκ τούτου ἕως θανάτου
  ἐκδικηθήσεται, καὶ πᾶς ὁ ἐπίορκος ἐκ τούτου ἕως θανάτου ἐκδικηθήσεται·
  <span style="color:#b00e23">(4)</span> καὶ ἐξοίσω αὐτό, λέγει κύριος
  παντοκράτωρ, καὶ εἰσελεύσεται εἰς τὸν οἶκον τοῦ κλέπτου καὶ εἰς τὸν οἶκον τοῦ
  ὀµνύοντος τῷ ὀνόµατί µου ἐπὶ ψεύδει καὶ καταλύσει ἐν µέσῳ τοῦ οἴκου αὐτοῦ καὶ
  συντελέσει αὐτὸν καὶ τὰ ξύλα αὐτοῦ καὶ τοὺς λίθους αὐτοῦ. <span style=
  "color:#b00e23">(5)</span> Καὶ ἐξῆλθεν ὁ ἄγγελος ὁ λαλῶν ἐν ἐµοὶ καὶ εἶπεν
  πρός µε Ἀνάβλεψον τοῖς ὀφθαλµοῖς σου καὶ ἰδὲ τί τὸ ἐκπορευόµενον τοῦτο.
  <span style="color:#b00e23">(6)</span> καὶ εἶπα Τί ἐστιν; καὶ εἶπεν Τοῦτο τὸ
  µέτρον τὸ ἐκπορευόµενον. καὶ εἶπεν Αὕτη ἡ ἀδικία αὐτῶν ἐν πάσῃ τῇ γῇ.
  <span style="color:#b00e23">(7)</span> καὶ ἰδοὺ τάλαντον µολίβου ἐξαιρόµενον,
  καὶ ἰδοὺ µία γυνὴ ἐκάθητο ἐν µέσῳ τοῦ µέτρου. <span style=
  "color:#b00e23">(8)</span> καὶ εἶπεν Αὕτη ἐστὶν ἡ ἀνοµία· καὶ ἔρριψεν αὐτὴν
  ἐν µέσῳ τοῦ µέτρου καὶ ἔρριψεν τὸν λίθον τοῦ µολίβου εἰς τὸ στόµα αὐτῆς.
  <span style="color:#b00e23">(9)</span> καὶ ἦρα τοὺς ὀφθαλµούς µου καὶ εἶδον
  καὶ ἰδοὺ δύο γυναῖκες ἐκπορευόµεναι, καὶ πνεῦµα ἐν ταῖς πτέρυξιν αὐτῶν, καὶ
  αὗται εἶχον πτέρυγας ὡς πτέρυγας ἔποπος· καὶ ἀνέλαβον τὸ µέτρον ἀνὰ µέσον τῆς
  γῆς καὶ ἀνὰ µέσον τοῦ οὐρανοῦ. <span style="color:#b00e23">(10)</span> καὶ
  εἶπα πρὸς τὸν ἄγγελον τὸν λαλοῦντα ἐν ἐµοί Ποῦ αὗται ἀποφέρουσιν τὸ µέτρον;
  <span style="color:#b00e23">(11)</span> καὶ εἶπεν πρός µε Οἰκοδοµῆσαι αὐτῷ
  οἰκίαν ἐν γῇ Βαβυλῶνος καὶ ἑτοιµάσαι, καὶ θήσουσιν αὐτὸ ἐκεῖ ἐπὶ τὴν
  ἑτοιµασίαν αὐτοῦ.</p>

  <h3 id="zechariah6">6</h3>

  <p><span style="color:#b00e23">(1)</span> Καὶ ἐπέστρεψα καὶ ἦρα τοὺς
  ὀφθαλµούς µου καὶ εἶδον καὶ ἰδοὺ τέσσαρα ἅρµατα ἐκπορευόµενα ἐκ µέσου δύο
  ὀρέων, καὶ τὰ ὄρη ἦν ὄρη χαλκᾶ. <span style="color:#b00e23">(2)</span> ἐν τῷ
  ἅρµατι τῷ πρώτῳ ἵπποι πυρροί, καὶ ἐν τῷ ἅρµατι τῷ δευτέρῳ ἵπποι µέλανες,
  <span style="color:#b00e23">(3)</span> καὶ ἐν τῷ ἅρµατι τῷ τρίτῳ ἵπποι
  λευκοί, καὶ ἐν τῷ ἅρµατι τῷ τετάρτῳ ἵπποι ποικίλοι ψαροί. <span style=
  "color:#b00e23">(4)</span> καὶ ἀπεκρίθην καὶ εἶπα πρὸς τὸν ἄγγελον τὸν
  λαλοῦντα ἐν ἐµοί Τί ἐστιν ταῦτα, κύριε; <span style=
  "color:#b00e23">(5)</span> καὶ ἀπεκρίθη ὁ ἄγγελος ὁ λαλῶν ἐν ἐµοὶ καὶ εἶπεν
  Ταῦτά ἐστιν οἱ τέσσαρες ἄνεµοι τοῦ οὐρανοῦ, ἐκπορεύονται παραστῆναι τῷ κυρίῳ
  πάσης τῆς γῆς· <span style="color:#b00e23">(6)</span> ἐν ᾧ ἦσαν οἱ ἵπποι οἱ
  µέλανες, ἐξεπορεύοντο ἐπὶ γῆν βορρᾶ, καὶ οἱ λευκοὶ ἐξεπορεύοντο κατόπισθεν
  αὐτῶν, καὶ οἱ ποικίλοι ἐξεπορεύοντο ἐπὶ γῆν νότου, <span style=
  "color:#b00e23">(7)</span> καὶ οἱ ψαροὶ ἐξεπορεύοντο καὶ ἐπέβλεπον τοῦ
  πορεύεσθαι τοῦ περιοδεῦσαι τὴν γῆν. καὶ εἶπεν Πορεύεσθε καὶ περιοδεύσατε τὴν
  γῆν· καὶ περιώδευσαν τὴν γῆν. <span style="color:#b00e23">(8)</span> καὶ
  ἀνεβόησεν καὶ ἐλάλησεν πρός µε λέγων Ἰδοὺ οἱ ἐκπορευόµενοι ἐπὶ γῆν βορρᾶ
  ἀνέπαυσαν τὸν θυµόν µου ἐν γῇ βορρᾶ. <span style="color:#b00e23">(9)</span>
  Καὶ ἐγένετο λόγος κυρίου πρός µε λέγων <span style=
  "color:#b00e23">(10)</span> Λαβὲ τὰ ἐκ τῆς αἰχµαλωσίας παρὰ τῶν ἀρχόντων καὶ
  παρὰ τῶν χρησίµων αὐτῆς καὶ παρὰ τῶν ἐπεγνωκότων αὐτὴν καὶ εἰσελεύσῃ σὺ ἐν τῇ
  ἡµέρᾳ ἐκείνῃ εἰς τὸν οἶκον Ιωσιου τοῦ Σοφονιου τοῦ ἥκοντος ἐκ Βαβυλῶνος
  <span style="color:#b00e23">(11)</span> καὶ λήµψῃ ἀργύριον καὶ χρυσίον καὶ
  ποιήσεις στεφάνους καὶ ἐπιθήσεις ἐπὶ τὴν κεφαλὴν Ἰησοῦ τοῦ Ιωσεδεκ τοῦ ἱερέως
  τοῦ µεγάλου <span style="color:#b00e23">(12)</span> καὶ ἐρεῖς πρὸς αὐτόν Τάδε
  λέγει κύριος παντοκράτωρ Ἰδοὺ ἀνήρ, Ἀνατολὴ ὄνοµα αὐτῷ, καὶ ὑποκάτωθεν αὐτοῦ
  ἀνατελεῖ, καὶ οἰκοδοµήσει τὸν οἶκον κυρίου· <span style=
  "color:#b00e23">(13)</span> καὶ αὐτὸς λήµψεται ἀρετὴν καὶ καθίεται καὶ
  κατάρξει ἐπὶ τοῦ θρόνου αὐτοῦ, καὶ ἔσται ὁ ἱερεὺς ἐκ δεξιῶν αὐτοῦ, καὶ βουλὴ
  εἰρηνικὴ ἔσται ἀνὰ µέσον ἀµφοτέρων. <span style="color:#b00e23">(14)</span> ὁ
  δὲ στέφανος ἔσται τοῖς ὑποµένουσιν καὶ τοῖς χρησίµοις αὐτῆς καὶ τοῖς
  ἐπεγνωκόσιν αὐτὴν καὶ εἰς χάριτα υἱοῦ Σοφονιου καὶ εἰς ψαλµὸν ἐν οἴκῳ κυρίου.
  <span style="color:#b00e23">(15)</span> καὶ οἱ µακρὰν ἀπ’ αὐτῶν ἥξουσιν καὶ
  οἰκοδοµήσουσιν ἐν τῷ οἴκῳ κυρίου, καὶ γνώσεσθε διότι κύριος παντοκράτωρ
  ἀπέσταλκέν µε πρὸς ὑµᾶς· καὶ ἔσται, ἐὰν εἰσακούοντες εἰσακούσητε τῆς φωνῆς
  κυρίου τοῦ θεοῦ ὑµῶν.</p>

  <h3 id="zechariah7">7</h3>

  <p><span style="color:#b00e23">(1)</span> Καὶ ἐγένετο ἐν τῷ τετάρτῳ ἔτει ἐπὶ
  Δαρείου τοῦ βασιλέως ἐγένετο λόγος κυρίου πρὸς Ζαχαριαν τετράδι τοῦ µηνὸς τοῦ
  ἐνάτου, ὅς ἐστιν Χασελευ, <span style="color:#b00e23">(2)</span> καὶ
  ἐξαπέστειλεν εἰς Βαιθηλ Σαρασαρ καὶ Αρβεσεερ ὁ βασιλεὺς καὶ οἱ ἄνδρες αὐτοῦ
  τοῦ ἐξιλάσασθαι τὸν κύριον <span style="color:#b00e23">(3)</span> λέγων πρὸς
  τοὺς ἱερεῖς τοὺς ἐν τῷ οἴκῳ κυρίου παντοκράτορος καὶ πρὸς τοὺς προφήτας λέγων
  Εἰσελήλυθεν ὧδε ἐν τῷ µηνὶ τῷ πέµπτῳ τὸ ἁγίασµα, καθότι ἐποίησα ἤδη ἱκανὰ
  ἔτη. <span style="color:#b00e23">(4)</span> καὶ ἐγένετο λόγος κυρίου τῶν
  δυνάµεων πρός µε λέγων <span style="color:#b00e23">(5)</span> Εἰπὸν πρὸς
  ἅπαντα τὸν λαὸν τῆς γῆς καὶ πρὸς τοὺς ἱερεῖς λέγων Ἐὰν νηστεύσητε ἢ κόψησθε
  ἐν ταῖς πέµπταις ἢ ἐν ταῖς ἑβδόµαις, καὶ ἰδοὺ ἑβδοµήκοντα ἔτη µὴ νηστείαν
  νενηστεύκατέ µοι; <span style="color:#b00e23">(6)</span> καὶ ἐὰν φάγητε ἢ
  πίητε, οὐχ ὑµεῖς ἔσθετε καὶ ὑµεῖς πίνετε; <span style=
  "color:#b00e23">(7)</span> οὐχ οὗτοι οἱ λόγοι εἰσίν, οὓς ἐλάλησεν κύριος ἐν
  χερσὶν τῶν προφητῶν τῶν ἔµπροσθεν, ὅτε ἦν Ιερουσαληµ κατοικουµένη καὶ
  εὐθηνοῦσα καὶ αἱ πόλεις αὐτῆς κυκλόθεν καὶ ἡ ὀρεινὴ καὶ ἡ πεδινὴ κατῳκεῖτο;
  <span style="color:#b00e23">(8)</span> καὶ ἐγένετο λόγος κυρίου πρὸς Ζαχαριαν
  λέγων <span style="color:#b00e23">(9)</span> Τάδε λέγει κύριος παντοκράτωρ
  Κρίµα δίκαιον κρίνατε καὶ ἔλεος καὶ οἰκτιρµὸν ποιεῖτε ἕκαστος πρὸς τὸν
  ἀδελφὸν αὐτοῦ <span style="color:#b00e23">(10)</span> καὶ χήραν καὶ ὀρφανὸν
  καὶ προσήλυτον καὶ πένητα µὴ καταδυναστεύετε, καὶ κακίαν ἕκαστος τοῦ ἀδελφοῦ
  αὐτοῦ µὴ µνησικακείτω ἐν ταῖς καρδίαις ὑµῶν. <span style=
  "color:#b00e23">(11)</span> καὶ ἠπείθησαν τοῦ προσέχειν καὶ ἔδωκαν νῶτον
  παραφρονοῦντα καὶ τὰ ὦτα αὐτῶν ἐβάρυναν τοῦ µὴ εἰσακούειν <span style=
  "color:#b00e23">(12)</span> καὶ τὴν καρδίαν αὐτῶν ἔταξαν ἀπειθῆ τοῦ µὴ
  εἰσακούειν τοῦ νόµου µου καὶ τοὺς λόγους, οὓς ἐξαπέστειλεν κύριος παντοκράτωρ
  ἐν πνεύµατι αὐτοῦ ἐν χερσὶν τῶν προφητῶν τῶν ἔµπροσθεν· καὶ ἐγένετο ὀργὴ
  µεγάλη παρὰ κυρίου παντοκράτορος. <span style="color:#b00e23">(13)</span> καὶ
  ἔσται ὃν τρόπον εἶπεν καὶ οὐκ εἰσήκουσαν αὐτοῦ, οὕτως κεκράξονται καὶ οὐ µὴ
  εἰσακούσω, λέγει κύριος παντοκράτωρ. <span style="color:#b00e23">(14)</span>
  καὶ ἐκβαλῶ αὐτοὺς εἰς πάντα τὰ ἔθνη, ἃ οὐκ ἔγνωσαν, καὶ ἡ γῆ ἀφανισθήσεται
  κατόπισθεν αὐτῶν ἐκ διοδεύοντος καὶ ἐξ ἀναστρέφοντος· καὶ ἔταξαν γῆν ἐκλεκτὴν
  εἰς ἀφανισµόν.</p>

  <h3 id="zechariah8">8</h3>

  <p><span style="color:#b00e23">(1)</span> Καὶ ἐγένετο λόγος κυρίου
  παντοκράτορος λέγων <span style="color:#b00e23">(2)</span> Τάδε λέγει κύριος
  παντοκράτωρ Ἐζήλωσα τὴν Ιερουσαληµ καὶ τὴν Σιων ζῆλον µέγαν καὶ θυµῷ µεγάλῳ
  ἐζήλωσα αὐτήν. <span style="color:#b00e23">(3)</span> τάδε λέγει κύριος Καὶ
  ἐπιστρέψω ἐπὶ Σιων καὶ κατασκηνώσω ἐν µέσῳ Ιερουσαληµ, καὶ κληθήσεται ἡ
  Ιερουσαληµ πόλις ἡ ἀληθινὴ καὶ τὸ ὄρος κυρίου παντοκράτορος ὄρος ἅγιον.
  <span style="color:#b00e23">(4)</span> τάδε λέγει κύριος παντοκράτωρ Ἔτι
  καθήσονται πρεσβύτεροι καὶ πρεσβύτεραι ἐν ταῖς πλατείαις Ιερουσαληµ, ἕκαστος
  τὴν ῥάβδον αὐτοῦ ἔχων ἐν τῇ χειρὶ αὐτοῦ ἀπὸ πλήθους ἡµερῶν· <span style=
  "color:#b00e23">(5)</span> καὶ αἱ πλατεῖαι τῆς πόλεως πλησθήσονται παιδαρίων
  καὶ κορασίων παιζόντων ἐν ταῖς πλατείαις αὐτῆς. <span style=
  "color:#b00e23">(6)</span> τάδε λέγει κύριος παντοκράτωρ Διότι εἰ ἀδυνατήσει
  ἐνώπιον τῶν καταλοίπων τοῦ λαοῦ τούτου ἐν ταῖς ἡµέραις ἐκείναις, µὴ καὶ
  ἐνώπιον ἐµοῦ ἀδυνατήσει; λέγει κύριος παντοκράτωρ. <span style=
  "color:#b00e23">(7)</span> τάδε λέγει κύριος παντοκράτωρ Ἰδοὺ ἐγὼ ἀνασῴζω τὸν
  λαόν µου ἀπὸ γῆς ἀνατολῶν καὶ ἀπὸ γῆς δυσµῶν <span style=
  "color:#b00e23">(8)</span> καὶ εἰσάξω αὐτοὺς καὶ κατασκηνώσω ἐν µέσῳ
  Ιερουσαληµ, καὶ ἔσονταί µοι εἰς λαόν, καὶ ἐγὼ ἔσοµαι αὐτοῖς εἰς θεὸν ἐν
  ἀληθείᾳ καὶ ἐν δικαιοσύνῃ. <span style="color:#b00e23">(9)</span> τάδε λέγει
  κύριος παντοκράτωρ Κατισχυέτωσαν αἱ χεῖρες ὑµῶν τῶν ἀκουόντων ἐν ταῖς ἡµέραις
  ταύταις τοὺς λόγους τούτους ἐκ στόµατος τῶν προφητῶν, ἀφ’ ἧς ἡµέρας
  τεθεµελίωται ὁ οἶκος κυρίου παντοκράτορος, καὶ ὁ ναὸς ἀφ’ οὗ ᾠκοδόµηται.
  <span style="color:#b00e23">(10)</span> διότι πρὸ τῶν ἡµερῶν ἐκείνων ὁ µισθὸς
  τῶν ἀνθρώπων οὐκ ἔσται εἰς ὄνησιν, καὶ ὁ µισθὸς τῶν κτηνῶν οὐχ ὑπάρξει, καὶ
  τῷ ἐκπορευοµένῳ καὶ τῷ εἰσπορευοµένῳ οὐκ ἔσται εἰρήνη ἀπὸ τῆς θλίψεως· καὶ
  ἐξαποστελῶ πάντας τοὺς ἀνθρώπους ἕκαστον ἐπὶ τὸν πλησίον αὐτοῦ. <span style=
  "color:#b00e23">(11)</span> καὶ νῦν οὐ κατὰ τὰς ἡµέρας τὰς ἔµπροσθεν ἐγὼ ποιῶ
  τοῖς καταλοίποις τοῦ λαοῦ τούτου, λέγει κύριος παντοκράτωρ, <span style=
  "color:#b00e23">(12)</span> ἀλλ’ ἢ δείξω εἰρήνην· ἡ ἄµπελος δώσει τὸν καρπὸν
  αὐτῆς, καὶ ἡ γῆ δώσει τὰ γενήµατα αὐτῆς, καὶ ὁ οὐρανὸς δώσει τὴν δρόσον
  αὐτοῦ, καὶ κατακληρονοµήσω τοῖς καταλοίποις τοῦ λαοῦ µου πάντα ταῦτα.
  <span style="color:#b00e23">(13)</span> καὶ ἔσται ὃν τρόπον ἦτε ἐν κατάρᾳ ἐν
  τοῖς ἔθνεσιν, οἶκος Ιουδα καὶ οἶκος Ισραηλ, οὕτως διασώσω ὑµᾶς καὶ ἔσεσθε ἐν
  εὐλογίᾳ· θαρσεῖτε καὶ κατισχύετε ἐν ταῖς χερσὶν ὑµῶν. <span style=
  "color:#b00e23">(14)</span> διότι τάδε λέγει κύριος παντοκράτωρ Ὃν τρόπον
  διενοήθην τοῦ κακῶσαι ὑµᾶς ἐν τῷ παροργίσαι µε τοὺς πατέρας ὑµῶν, λέγει
  κύριος παντοκράτωρ, καὶ οὐ µετενόησα, <span style="color:#b00e23">(15)</span>
  οὕτως παρατέταγµαι καὶ διανενόηµαι ἐν ταῖς ἡµέραις ταύταις τοῦ καλῶς ποιῆσαι
  τὴν Ιερουσαληµ καὶ τὸν οἶκον Ιουδα· θαρσεῖτε. <span style=
  "color:#b00e23">(16)</span> οὗτοι οἱ λόγοι, οὓς ποιήσετε· λαλεῖτε ἀλήθειαν
  ἕκαστος πρὸς τὸν πλησίον αὐτοῦ καὶ κρίµα εἰρηνικὸν κρίνατε ἐν ταῖς πύλαις
  ὑµῶν <span style="color:#b00e23">(17)</span> καὶ ἕκαστος τὴν κακίαν τοῦ
  πλησίον αὐτοῦ µὴ λογίζεσθε ἐν ταῖς καρδίαις ὑµῶν καὶ ὅρκον ψευδῆ µὴ ἀγαπᾶτε,
  διότι ταῦτα πάντα ἐµίσησα, λέγει κύριος παντοκράτωρ. <span style=
  "color:#b00e23">(18)</span> Καὶ ἐγένετο λόγος κυρίου παντοκράτορος πρός µε
  λέγων <span style="color:#b00e23">(19)</span> Τάδε λέγει κύριος παντοκράτωρ
  Νηστεία ἡ τετρὰς καὶ νηστεία ἡ πέµπτη καὶ νηστεία ἡ ἑβδόµη καὶ νηστεία ἡ
  δεκάτη ἔσονται τῷ οἴκῳ Ιουδα εἰς χαρὰν καὶ εἰς εὐφροσύνην καὶ εἰς ἑορτὰς
  ἀγαθὰς καὶ εὐφρανθήσεσθε, καὶ τὴν ἀλήθειαν καὶ τὴν εἰρήνην ἀγαπήσατε.
  <span style="color:#b00e23">(20)</span> τάδε λέγει κύριος παντοκράτωρ Ἔτι
  ἥξουσιν λαοὶ πολλοὶ καὶ κατοικοῦντες πόλεις πολλάς· <span style=
  "color:#b00e23">(21)</span> καὶ συνελεύσονται κατοικοῦντες πέντε πόλεις εἰς
  µίαν πόλιν λέγοντες Πορευθῶµεν δεηθῆναι τοῦ προσώπου κυρίου καὶ ἐκζητῆσαι τὸ
  πρόσωπον κυρίου παντοκράτορος· πορεύσοµαι κἀγώ. <span style=
  "color:#b00e23">(22)</span> καὶ ἥξουσιν λαοὶ πολλοὶ καὶ ἔθνη πολλὰ ἐκζητῆσαι
  τὸ πρόσωπον κυρίου παντοκράτορος ἐν Ιερουσαληµ καὶ τοῦ ἐξιλάσκεσθαι τὸ
  πρόσωπον κυρίου. <span style="color:#b00e23">(23)</span> τάδε λέγει κύριος
  παντοκράτωρ Ἐν ταῖς ἡµέραις ἐκείναις ἐὰν ἐπιλάβωνται δέκα ἄνδρες ἐκ πασῶν τῶν
  γλωσσῶν τῶν ἐθνῶν καὶ ἐπιλάβωνται τοῦ κρασπέδου ἀνδρὸς Ιουδαίου λέγοντες
  Πορευσόµεθα µετὰ σοῦ, διότι ἀκηκόαµεν ὅτι ὁ θεὸς µεθ’ ὑµῶν ἐστιν.</p>

  <h3 id="zechariah9">9</h3>

  <p><span style="color:#b00e23">(1)</span> Λῆµµα λόγου κυρίου· ἐν γῇ Σεδραχ
  καὶ Δαµασκοῦ θυσία αὐτοῦ, διότι κύριος ἐφορᾷ ἀνθρώπους καὶ πάσας φυλὰς τοῦ
  Ισραηλ. <span style="color:#b00e23">(2)</span> καὶ Εµαθ ἐν τοῖς ὁρίοις αὐτῆς,
  Τύρος καὶ Σιδών, διότι ἐφρόνησαν σφόδρα. <span style=
  "color:#b00e23">(3)</span> καὶ ᾠκοδόµησεν Τύρος ὀχυρώµατα ἑαυτῇ καὶ
  ἐθησαύρισεν ἀργύριον ὡς χοῦν καὶ συνήγαγεν χρυσίον ὡς πηλὸν ὁδῶν.
  <span style="color:#b00e23">(4)</span> διὰ τοῦτο κύριος κληρονοµήσει αὐτὴν
  καὶ πατάξει εἰς θάλασσαν δύναµιν αὐτῆς, καὶ αὕτη ἐν πυρὶ καταναλωθήσεται.
  <span style="color:#b00e23">(5)</span> ὄψεται Ἀσκαλὼν καὶ φοβηθήσεται, καὶ
  Γάζα καὶ ὀδυνηθήσεται σφόδρα, καὶ Ακκαρων, ὅτι ᾐσχύνθη ἐπὶ τῷ παραπτώµατι
  αὐτῆς· καὶ ἀπολεῖται βασιλεὺς ἐκ Γάζης, καὶ Ἀσκαλὼν οὐ µὴ κατοικηθῇ.
  <span style="color:#b00e23">(6)</span> καὶ κατοικήσουσιν ἀλλογενεῖς ἐν Ἀζώτῳ,
  καὶ καθελῶ ὕβριν ἀλλοφύλων. <span style="color:#b00e23">(7)</span> καὶ ἐξαρῶ
  τὸ αἷµα αὐτῶν ἐκ στόµατος αὐτῶν καὶ τὰ βδελύγµατα αὐτῶν ἐκ µέσου ὀδόντων
  αὐτῶν, καὶ ὑπολειφθήσεται καὶ οὗτος τῷ θεῷ ἡµῶν, καὶ ἔσονται ὡς χιλίαρχος ἐν
  Ιουδα καὶ Ακκαρων ὡς ὁ Ιεβουσαῖος. <span style="color:#b00e23">(8)</span> καὶ
  ὑποστήσοµαι τῷ οἴκῳ µου ἀνάστηµα τοῦ µὴ διαπορεύεσθαι µηδὲ ἀνακάµπτειν, καὶ
  οὐ µὴ ἐπέλθῃ ἐπ’ αὐτοὺς οὐκέτι ἐξελαύνων, διότι νῦν ἑώρακα ἐν τοῖς ὀφθαλµοῖς
  µου. <span style="color:#b00e23">(9)</span> Χαῖρε σφόδρα, θύγατερ Σιων·
  κήρυσσε, θύγατερ Ιερουσαληµ· ἰδοὺ ὁ βασιλεύς σου ἔρχεταί σοι, δίκαιος καὶ
  σῴζων αὐτός, πραῢς καὶ ἐπιβεβηκὼς ἐπὶ ὑποζύγιον καὶ πῶλον νέον. <span style=
  "color:#b00e23">(10)</span> καὶ ἐξολεθρεύσει ἅρµατα ἐξ Εφραιµ καὶ ἵππον ἐξ
  Ιερουσαληµ, καὶ ἐξολεθρευθήσεται τόξον πολεµικόν, καὶ πλῆθος καὶ εἰρήνη ἐξ
  ἐθνῶν· καὶ κατάρξει ὑδάτων ἕως θαλάσσης καὶ ποταµῶν διεκβολὰς γῆς.
  <span style="color:#b00e23">(11)</span> καὶ σὺ ἐν αἵµατι διαθήκης
  ἐξαπέστειλας δεσµίους σου ἐκ λάκκου οὐκ ἔχοντος ὕδωρ. <span style=
  "color:#b00e23">(12)</span> καθήσεσθε ἐν ὀχυρώµατι, δέσµιοι τῆς συναγωγῆς,
  καὶ ἀντὶ µιᾶς ἡµέρας παροικεσίας σου διπλᾶ ἀνταποδώσω σοι· <span style=
  "color:#b00e23">(13)</span> διότι ἐνέτεινά σε, Ιουδα, ἐµαυτῷ τόξον, ἔπλησα
  τὸν Εφραιµ καὶ ἐπεγερῶ τὰ τέκνα σου, Σιων, ἐπὶ τὰ τέκνα τῶν Ἑλλήνων καὶ
  ψηλαφήσω σε ὡς ῥοµφαίαν µαχητοῦ· <span style="color:#b00e23">(14)</span> καὶ
  κύριος ἔσται ἐπ’ αὐτοὺς καὶ ἐξελεύσεται ὡς ἀστραπὴ βολίς, καὶ κύριος
  παντοκράτωρ ἐν σάλπιγγι σαλπιεῖ καὶ πορεύσεται ἐν σάλῳ ἀπειλῆς αὐτοῦ.
  <span style="color:#b00e23">(15)</span> κύριος παντοκράτωρ ὑπερασπιεῖ αὐτῶν,
  καὶ καταναλώσουσιν αὐτοὺς καὶ καταχώσουσιν αὐτοὺς ἐν λίθοις σφενδόνης καὶ
  ἐκπίονται αὐτοὺς ὡς οἶνον καὶ πλήσουσιν ὡς φιάλας θυσιαστήριον. <span style=
  "color:#b00e23">(16)</span> καὶ σώσει αὐτοὺς κύριος ἐν τῇ ἡµέρᾳ ἐκείνῃ, ὡς
  πρόβατα λαὸν αὐτοῦ, διότι λίθοι ἅγιοι κυλίονται ἐπὶ τῆς γῆς αὐτοῦ.
  <span style="color:#b00e23">(17)</span> ὅτι εἴ τι ἀγαθὸν αὐτοῦ καὶ εἴ τι
  καλὸν παρ’ αὐτοῦ, σῖτος νεανίσκοις καὶ οἶνος εὐωδιάζων εἰς παρθένους.</p>

  <h3 id="zechariah10">10</h3>

  <p><span style="color:#b00e23">(1)</span> Αἰτεῖσθε ὑετὸν παρὰ κυρίου καθ’
  ὥραν πρόιµον καὶ ὄψιµον· κύριος ἐποίησεν φαντασίας, καὶ ὑετὸν χειµερινὸν
  δώσει αὐτοῖς, ἑκάστῳ βοτάνην ἐν ἀγρῷ. <span style="color:#b00e23">(2)</span>
  διότι οἱ ἀποφθεγγόµενοι ἐλάλησαν κόπους, καὶ οἱ µάντεις ὁράσεις ψευδεῖς, καὶ
  τὰ ἐνύπνια ψευδῆ ἐλάλουν, µάταια παρεκάλουν· διὰ τοῦτο ἐξήρθησαν ὡς πρόβατα
  καὶ ἐκακώθησαν, διότι οὐκ ἦν ἴασις. <span style="color:#b00e23">(3)</span>
  ἐπὶ τοὺς ποιµένας παρωξύνθη ὁ θυµός µου, καὶ ἐπὶ τοὺς ἀµνοὺς ἐπισκέψοµαι· καὶ
  ἐπισκέψεται κύριος ὁ θεὸς ὁ παντοκράτωρ τὸ ποίµνιον αὐτοῦ τὸν οἶκον Ιουδα καὶ
  τάξει αὐτοὺς ὡς ἵππον εὐπρεπῆ αὐτοῦ ἐν πολέµῳ. <span style=
  "color:#b00e23">(4)</span> καὶ ἐξ αὐτοῦ ἐπέβλεψεν καὶ ἐξ αὐτοῦ ἔταξεν, καὶ ἐξ
  αὐτοῦ τόξον ἐν θυµῷ· ἐξ αὐτοῦ ἐξελεύσεται πᾶς ὁ ἐξελαύνων ἐν τῷ αὐτῷ.
  <span style="color:#b00e23">(5)</span> καὶ ἔσονται ὡς µαχηταὶ πατοῦντες πηλὸν
  ἐν ταῖς ὁδοῖς ἐν πολέµῳ καὶ παρατάξονται, διότι κύριος µετ’ αὐτῶν, καὶ
  καταισχυνθήσονται ἀναβάται ἵππων. <span style="color:#b00e23">(6)</span> καὶ
  κατισχύσω τὸν οἶκον Ιουδα καὶ τὸν οἶκον Ιωσηφ σώσω καὶ κατοικιῶ αὐτούς, ὅτι
  ἠγάπησα αὐτούς, καὶ ἔσονται ὃν τρόπον οὐκ ἀπεστρεψάµην αὐτούς, διότι ἐγὼ
  κύριος ὁ θεὸς αὐτῶν καὶ ἐπακούσοµαι αὐτοῖς. <span style=
  "color:#b00e23">(7)</span> καὶ ἔσονται ὡς µαχηταὶ τοῦ Εφραιµ, καὶ χαρήσεται ἡ
  καρδία αὐτῶν ὡς ἐν οἴνῳ· καὶ τὰ τέκνα αὐτῶν ὄψονται καὶ εὐφρανθήσονται, καὶ
  χαρεῖται ἡ καρδία αὐτῶν ἐπὶ τῷ κυρίῳ. <span style="color:#b00e23">(8)</span>
  σηµανῶ αὐτοῖς καὶ εἰσδέξοµαι αὐτούς, διότι λυτρώσοµαι αὐτούς, καὶ
  πληθυνθήσονται καθότι ἦσαν πολλοί· <span style="color:#b00e23">(9)</span> καὶ
  σπερῶ αὐτοὺς ἐν λαοῖς, καὶ οἱ µακρὰν µνησθήσονταί µου, ἐκθρέψουσιν τὰ τέκνα
  αὐτῶν καὶ ἐπιστρέψουσιν. <span style="color:#b00e23">(10)</span> καὶ
  ἐπιστρέψω αὐτοὺς ἐκ γῆς Αἰγύπτου καὶ ἐξ Ἀσσυρίων εἰσδέξοµαι αὐτοὺς καὶ εἰς
  τὴν Γαλααδῖτιν καὶ εἰς τὸν Λίβανον εἰσάξω αὐτούς, καὶ οὐ µὴ ὑπολειφθῇ ἐξ
  αὐτῶν οὐδὲ εἷς· <span style="color:#b00e23">(11)</span> καὶ διελεύσονται ἐν
  θαλάσσῃ στενῇ καὶ πατάξουσιν ἐν θαλάσσῃ κύµατα, καὶ ξηρανθήσεται πάντα τὰ
  βάθη ποταµῶν, καὶ ἀφαιρεθήσεται πᾶσα ὕβρις Ἀσσυρίων, καὶ σκῆπτρον Αἰγύπτου
  περιαιρεθήσεται. <span style="color:#b00e23">(12)</span> καὶ κατισχύσω αὐτοὺς
  ἐν κυρίῳ θεῷ αὐτῶν, καὶ ἐν τῷ ὀνόµατι αὐτοῦ κατακαυχήσονται, λέγει
  κύριος.</p>

  <h3 id="zechariah11">11</h3>

  <p><span style="color:#b00e23">(1)</span> Διάνοιξον, ὁ Λίβανος, τὰς θύρας
  σου, καὶ καταφαγέτω πῦρ τὰς κέδρους σου· <span style=
  "color:#b00e23">(2)</span> ὀλολυξάτω πίτυς, διότι πέπτωκεν κέδρος, ὅτι
  µεγάλως µεγιστᾶνες ἐταλαιπώρησαν· ὀλολύξατε, δρύες τῆς Βασανίτιδος, ὅτι
  κατεσπάσθη ὁ δρυµὸς ὁ σύµφυτος. <span style="color:#b00e23">(3)</span> φωνὴ
  θρηνούντων ποιµένων, ὅτι τεταλαιπώρηκεν ἡ µεγαλωσύνη αὐτῶν· φωνὴ ὠρυοµένων
  λεόντων, ὅτι τεταλαιπώρηκεν τὸ φρύαγµα τοῦ Ιορδάνου. <span style=
  "color:#b00e23">(4)</span> τάδε λέγει κύριος παντοκράτωρ Ποιµαίνετε τὰ
  πρόβατα τῆς σφαγῆς, <span style="color:#b00e23">(5)</span> ἃ οἱ κτησάµενοι
  κατέσφαζον καὶ οὐ µετεµέλοντο, καὶ οἱ πωλοῦντες αὐτὰ ἔλεγον Εὐλογητὸς κύριος
  καὶ πεπλουτήκαµεν, καὶ οἱ ποιµένες αὐτῶν οὐκ ἔπασχον οὐδὲν ἐπ’ αὐτοῖς.
  <span style="color:#b00e23">(6)</span> διὰ τοῦτο οὐ φείσοµαι οὐκέτι ἐπὶ τοὺς
  κατοικοῦντας τὴν γῆν, λέγει κύριος, καὶ ἰδοὺ ἐγὼ παραδίδωµι τοὺς ἀνθρώπους
  ἕκαστον εἰς χεῖρας τοῦ πλησίον αὐτοῦ καὶ εἰς χεῖρας βασιλέως αὐτοῦ, καὶ
  κατακόψουσιν τὴν γῆν, καὶ οὐ µὴ ἐξέλωµαι ἐκ χειρὸς αὐτῶν. <span style=
  "color:#b00e23">(7)</span> καὶ ποιµανῶ τὰ πρόβατα τῆς σφαγῆς εἰς τὴν
  Χαναανῖτιν· καὶ λήµψοµαι ἐµαυτῷ δύο ῥάβδους — τὴν µίαν ἐκάλεσα Κάλλος καὶ τὴν
  ἑτέραν ἐκάλεσα Σχοίνισµα — καὶ ποιµανῶ τὰ πρόβατα. <span style=
  "color:#b00e23">(8)</span> καὶ ἐξαρῶ τοὺς τρεῖς ποιµένας ἐν µηνὶ ἑνί, καὶ
  βαρυνθήσεται ἡ ψυχή µου ἐπ’ αὐτούς, καὶ γὰρ αἱ ψυχαὶ αὐτῶν ἐπωρύοντο ἐπ’ ἐµέ.
  <span style="color:#b00e23">(9)</span> καὶ εἶπα Οὐ ποιµανῶ ὑµᾶς· τὸ
  ἀποθνῇσκον ἀποθνῃσκέτω, καὶ τὸ ἐκλεῖπον ἐκλειπέτω, καὶ τὰ κατάλοιπα
  κατεσθιέτωσαν ἕκαστος τὰς σάρκας τοῦ πλησίον αὐτοῦ. <span style=
  "color:#b00e23">(10)</span> καὶ λήµψοµαι τὴν ῥάβδον µου τὴν καλὴν καὶ
  ἀπορρίψω αὐτὴν τοῦ διασκεδάσαι τὴν διαθήκην µου, ἣν διεθέµην πρὸς πάντας τοὺς
  λαούς· <span style="color:#b00e23">(11)</span> καὶ διασκεδασθήσεται ἐν τῇ
  ἡµέρᾳ ἐκείνῃ, καὶ γνώσονται οἱ Χαναναῖοι τὰ πρόβατα τὰ φυλασσόµενα, διότι
  λόγος κυρίου ἐστίν. <span style="color:#b00e23">(12)</span> καὶ ἐρῶ πρὸς
  αὐτούς Εἰ καλὸν ἐνώπιον ὑµῶν ἐστιν, δότε στήσαντες τὸν µισθόν µου ἢ
  ἀπείπασθε· καὶ ἔστησαν τὸν µισθόν µου τριάκοντα ἀργυροῦς. <span style=
  "color:#b00e23">(13)</span> καὶ εἶπεν κύριος πρός µε Κάθες αὐτοὺς εἰς τὸ
  χωνευτήριον, καὶ σκέψαι εἰ δόκιµόν ἐστιν, ὃν τρόπον ἐδοκιµάσθην ὑπὲρ αὐτῶν.
  καὶ ἔλαβον τοὺς τριάκοντα ἀργυροῦς καὶ ἐνέβαλον αὐτοὺς εἰς τὸν οἶκον κυρίου
  εἰς τὸ χωνευτήριον. <span style="color:#b00e23">(14)</span> καὶ ἀπέρριψα τὴν
  ῥάβδον τὴν δευτέραν, τὸ Σχοίνισµα, τοῦ διασκεδάσαι τὴν κατάσχεσιν ἀνὰ µέσον
  Ιουδα καὶ ἀνὰ µέσον τοῦ Ισραηλ. <span style="color:#b00e23">(15)</span> Καὶ
  εἶπεν κύριος πρός µε Ἔτι λαβὲ σεαυτῷ σκεύη ποιµενικὰ ποιµένος ἀπείρου.
  <span style="color:#b00e23">(16)</span> διότι ἰδοὺ ἐγὼ ἐξεγείρω ποιµένα ἐπὶ
  τὴν γῆν· τὸ ἐκλιµπάνον οὐ µὴ ἐπισκέψηται καὶ τὸ διεσκορπισµένον οὐ µὴ ζητήσῃ
  καὶ τὸ συντετριµµένον οὐ µὴ ἰάσηται καὶ τὸ ὁλόκληρον οὐ µὴ κατευθύνῃ καὶ τὰ
  κρέα τῶν ἐκλεκτῶν καταφάγεται καὶ τοὺς ἀστραγάλους αὐτῶν ἐκστρέψει.
  <span style="color:#b00e23">(17)</span> ὦ οἱ ποιµαίνοντες τὰ µάταια καὶ οἱ
  καταλελοιπότες τὰ πρόβατα· µάχαιρα ἐπὶ τοὺς βραχίονας αὐτοῦ καὶ ἐπὶ τὸν
  ὀφθαλµὸν τὸν δεξιὸν αὐτοῦ· ὁ βραχίων αὐτοῦ ξηραινόµενος ξηρανθήσεται, καὶ ὁ
  ὀφθαλµὸς ὁ δεξιὸς αὐτοῦ ἐκτυφλούµενος ἐκτυφλωθήσεται.</p>

  <h3 id="zechariah12">12</h3>

  <p><span style="color:#b00e23">(1)</span> Λῆµµα λόγου κυρίου ἐπὶ τὸν Ισραηλ·
  λέγει κύριος ἐκτείνων οὐρανὸν καὶ θεµελιῶν γῆν καὶ πλάσσων πνεῦµα ἀνθρώπου ἐν
  αὐτῷ <span style="color:#b00e23">(2)</span> Ἰδοὺ ἐγὼ τίθηµι τὴν Ιερουσαληµ ὡς
  πρόθυρα σαλευόµενα πᾶσι τοῖς λαοῖς κύκλῳ, καὶ ἐν τῇ Ιουδαίᾳ ἔσται περιοχὴ ἐπὶ
  Ιερουσαληµ. <span style="color:#b00e23">(3)</span> καὶ ἔσται ἐν τῇ ἡµέρᾳ
  ἐκείνῃ θήσοµαι τὴν Ιερουσαληµ λίθον καταπατούµενον πᾶσιν τοῖς ἔθνεσιν· πᾶς ὁ
  καταπατῶν αὐτὴν ἐµπαίζων ἐµπαίξεται, καὶ ἐπισυναχθήσονται ἐπ’ αὐτὴν πάντα τὰ
  ἔθνη τῆς γῆς. <span style="color:#b00e23">(4)</span> ἐν τῇ ἡµέρᾳ ἐκείνῃ,
  λέγει κύριος παντοκράτωρ, πατάξω πάντα ἵππον ἐν ἐκστάσει καὶ τὸν ἀναβάτην
  αὐτοῦ ἐν παραφρονήσει, ἐπὶ δὲ τὸν οἶκον Ιουδα διανοίξω τοὺς ὀφθαλµούς µου καὶ
  πάντας τοὺς ἵππους τῶν λαῶν πατάξω ἐν ἀποτυφλώσει. <span style=
  "color:#b00e23">(5)</span> καὶ ἐροῦσιν οἱ χιλίαρχοι Ιουδα ἐν ταῖς καρδίαις
  αὐτῶν Εὑρήσοµεν ἑαυτοῖς τοὺς κατοικοῦντας Ιερουσαληµ ἐν κυρίῳ παντοκράτορι
  θεῷ αὐτῶν. <span style="color:#b00e23">(6)</span> ἐν τῇ ἡµέρᾳ ἐκείνῃ θήσοµαι
  τοὺς χιλιάρχους Ιουδα ὡς δαλὸν πυρὸς ἐν ξύλοις καὶ ὡς λαµπάδα πυρὸς ἐν
  καλάµῃ, καὶ καταφάγονται ἐκ δεξιῶν καὶ ἐξ εὐωνύµων πάντας τοὺς λαοὺς
  κυκλόθεν, καὶ κατοικήσει Ιερουσαληµ ἔτι καθ’ ἑαυτήν. <span style=
  "color:#b00e23">(7)</span> καὶ σώσει κύριος τὰ σκηνώµατα Ιουδα καθὼς ἀπ’
  ἀρχῆς, ὅπως µὴ µεγαλύνηται καύχηµα οἴκου Δαυιδ καὶ ἔπαρσις τῶν κατοικούντων
  Ιερουσαληµ ἐπὶ τὸν Ιουδαν. <span style="color:#b00e23">(8)</span> καὶ ἔσται
  ἐν τῇ ἡµέρᾳ ἐκείνῃ ὑπερασπιεῖ κύριος ὑπὲρ τῶν κατοικούντων Ιερουσαληµ, καὶ
  ἔσται ὁ ἀσθενῶν ἐν αὐτοῖς ἐν ἐκείνῃ τῇ ἡµέρᾳ ὡς οἶκος Δαυιδ, ὁ δὲ οἶκος Δαυιδ
  ὡς οἶκος θεοῦ, ὡς ἄγγελος κυρίου ἐνώπιον αὐτῶν. <span style=
  "color:#b00e23">(9)</span> καὶ ἔσται ἐν τῇ ἡµέρᾳ ἐκείνῃ ζητήσω τοῦ ἐξᾶραι
  πάντα τὰ ἔθνη τὰ ἐπερχόµενα ἐπὶ Ιερουσαληµ. <span style=
  "color:#b00e23">(10)</span> καὶ ἐκχεῶ ἐπὶ τὸν οἶκον Δαυιδ καὶ ἐπὶ τοὺς
  κατοικοῦντας Ιερουσαληµ πνεῦµα χάριτος καὶ οἰκτιρµοῦ, καὶ ἐπιβλέψονται πρός
  µε ἀνθ’ ὧν κατωρχήσαντο καὶ κόψονται ἐπ’ αὐτὸν κοπετὸν ὡς ἐπ’ ἀγαπητὸν καὶ
  ὀδυνηθήσονται ὀδύνην ὡς ἐπὶ πρωτοτόκῳ. <span style=
  "color:#b00e23">(11)</span> ἐν τῇ ἡµέρᾳ ἐκείνῃ µεγαλυνθήσεται ὁ κοπετὸς ἐν
  Ιερουσαληµ ὡς κοπετὸς ῥοῶνος ἐν πεδίῳ ἐκκοπτοµένου, <span style=
  "color:#b00e23">(12)</span> καὶ κόψεται ἡ γῆ κατὰ φυλὰς φυλάς, φυλὴ καθ’
  ἑαυτὴν καὶ αἱ γυναῖκες αὐτῶν καθ’ ἑαυτάς, φυλὴ οἴκου Δαυιδ καθ’ ἑαυτὴν καὶ αἱ
  γυναῖκες αὐτῶν καθ’ ἑαυτάς, φυλὴ οἴκου Ναθαν καθ’ ἑαυτὴν καὶ αἱ γυναῖκες
  αὐτῶν καθ’ ἑαυτάς, <span style="color:#b00e23">(13)</span> φυλὴ οἴκου Λευι
  καθ’ ἑαυτὴν καὶ αἱ γυναῖκες αὐτῶν καθ’ ἑαυτάς, φυλὴ τοῦ Συµεων καθ’ ἑαυτὴν
  καὶ αἱ γυναῖκες αὐτῶν καθ’ ἑαυτάς, <span style="color:#b00e23">(14)</span>
  πᾶσαι αἱ φυλαὶ αἱ ὑπολελειµµέναι φυλὴ καθ’ ἑαυτὴν καὶ αἱ γυναῖκες αὐτῶν καθ’
  ἑαυτάς.</p>

  <h3 id="zechariah13">13</h3>

  <p><span style="color:#b00e23">(1)</span> Ἐν τῇ ἡµέρᾳ ἐκείνῃ ἔσται πᾶς τόπος
  διανοιγόµενος ἐν τῷ οἴκῳ Δαυιδ. <span style="color:#b00e23">(2)</span> καὶ
  ἔσται ἐν τῇ ἡµέρᾳ ἐκείνῃ, λέγει κύριος, ἐξολεθρεύσω τὰ ὀνόµατα τῶν εἰδώλων
  ἀπὸ τῆς γῆς, καὶ οὐκέτι ἔσται αὐτῶν µνεία· καὶ τοὺς ψευδοπροφήτας καὶ τὸ
  πνεῦµα τὸ ἀκάθαρτον ἐξαρῶ ἀπὸ τῆς γῆς. <span style="color:#b00e23">(3)</span>
  καὶ ἔσται ἐὰν προφητεύσῃ ἄνθρωπος ἔτι, καὶ ἐρεῖ πρὸς αὐτὸν ὁ πατὴρ αὐτοῦ καὶ
  ἡ µήτηρ αὐτοῦ οἱ γεννήσαντες αὐτόν Οὐ ζήσῃ, ὅτι ψευδῆ ἐλάλησας ἐπ’ ὀνόµατι
  κυρίου· καὶ συµποδιοῦσιν αὐτὸν ὁ πατὴρ αὐτοῦ καὶ ἡ µήτηρ αὐτοῦ οἱ γεννήσαντες
  αὐτὸν ἐν τῷ προφητεύειν αὐτόν. <span style="color:#b00e23">(4)</span> καὶ
  ἔσται ἐν τῇ ἡµέρᾳ ἐκείνῃ καταισχυνθήσονται οἱ προφῆται, ἕκαστος ἐκ τῆς
  ὁράσεως αὐτοῦ ἐν τῷ προφητεύειν αὐτόν, καὶ ἐνδύσονται δέρριν τριχίνην ἀνθ’ ὧν
  ἐψεύσαντο. <span style="color:#b00e23">(5)</span> καὶ ἐρεῖ Οὔκ εἰµι προφήτης
  ἐγώ, διότι ἄνθρωπος ἐργαζόµενος τὴν γῆν ἐγώ εἰµι, ὅτι ἄνθρωπος ἐγέννησέν µε
  ἐκ νεότητός µου. <span style="color:#b00e23">(6)</span> καὶ ἐρῶ πρὸς αὐτόν Τί
  αἱ πληγαὶ αὗται ἀνὰ µέσον τῶν χειρῶν σου; καὶ ἐρεῖ Ἃς ἐπλήγην ἐν τῷ οἴκῳ τῷ
  ἀγαπητῷ µου. <span style="color:#b00e23">(7)</span> Ῥοµφαία, ἐξεγέρθητι ἐπὶ
  τοὺς ποιµένας µου καὶ ἐπ’ ἄνδρα πολίτην µου, λέγει κύριος παντοκράτωρ·
  πατάξατε τοὺς ποιµένας καὶ ἐκσπάσατε τὰ πρόβατα, καὶ ἐπάξω τὴν χεῖρά µου ἐπὶ
  τοὺς ποιµένας. <span style="color:#b00e23">(8)</span> καὶ ἔσται ἐν πάσῃ τῇ
  γῇ, λέγει κύριος, τὰ δύο µέρη ἐξολεθρευθήσεται καὶ ἐκλείψει, τὸ δὲ τρίτον
  ὑπολειφθήσεται ἐν αὐτῇ· <span style="color:#b00e23">(9)</span> καὶ διάξω τὸ
  τρίτον διὰ πυρὸς καὶ πυρώσω αὐτούς, ὡς πυροῦται τὸ ἀργύριον, καὶ δοκιµῶ
  αὐτούς, ὡς δοκιµάζεται τὸ χρυσίον· αὐτὸς ἐπικαλέσεται τὸ ὄνοµά µου, κἀγὼ
  ἐπακούσοµαι αὐτῷ καὶ ἐρῶ Λαός µου οὗτός ἐστιν, καὶ αὐτὸς ἐρεῖ Κύριος ὁ θεός
  µου.</p>

  <h3 id="zechariah14">14</h3>

  <p><span style="color:#b00e23">(1)</span> Ἰδοὺ ἡµέραι ἔρχονται τοῦ κυρίου,
  καὶ διαµερισθήσεται τὰ σκῦλά σου ἐν σοί. <span style=
  "color:#b00e23">(2)</span> καὶ ἐπισυνάξω πάντα τὰ ἔθνη ἐπὶ Ιερουσαληµ εἰς
  πόλεµον, καὶ ἁλώσεται ἡ πόλις, καὶ διαρπαγήσονται αἱ οἰκίαι, καὶ αἱ γυναῖκες
  µολυνθήσονται, καὶ ἐξελεύσεται τὸ ἥµισυ τῆς πόλεως ἐν αἰχµαλωσίᾳ, οἱ δὲ
  κατάλοιποι τοῦ λαοῦ µου οὐ µὴ ἐξολεθρευθῶσιν ἐκ τῆς πόλεως. <span style=
  "color:#b00e23">(3)</span> καὶ ἐξελεύσεται κύριος καὶ παρατάξεται ἐν τοῖς
  ἔθνεσιν ἐκείνοις καθὼς ἡµέρα παρατάξεως αὐτοῦ ἐν ἡµέρᾳ πολέµου. <span style=
  "color:#b00e23">(4)</span> καὶ στήσονται οἱ πόδες αὐτοῦ ἐν τῇ ἡµέρᾳ ἐκείνῃ
  ἐπὶ τὸ ὄρος τῶν ἐλαιῶν τὸ κατέναντι Ιερουσαληµ ἐξ ἀνατολῶν· καὶ σχισθήσεται
  τὸ ὄρος τῶν ἐλαιῶν, τὸ ἥµισυ αὐτοῦ πρὸς ἀνατολὰς καὶ τὸ ἥµισυ αὐτοῦ πρὸς
  θάλασσαν, χάος µέγα σφόδρα· καὶ κλινεῖ τὸ ἥµισυ τοῦ ὄρους πρὸς βορρᾶν καὶ τὸ
  ἥµισυ αὐτοῦ πρὸς νότον. <span style="color:#b00e23">(5)</span> καὶ
  ἐµφραχθήσεται φάραγξ ὀρέων µου, καὶ ἐγκολληθήσεται φάραγξ ὀρέων ἕως Ιασολ καὶ
  ἐµφραχθήσεται καθὼς ἐνεφράγη ἐν ταῖς ἡµέραις τοῦ σεισµοῦ ἐν ἡµέραις Οζιου
  βασιλέως Ιουδα· καὶ ἥξει κύριος ὁ θεός µου καὶ πάντες οἱ ἅγιοι µετ’ αὐτοῦ.
  <span style="color:#b00e23">(6)</span> ἐν ἐκείνῃ τῇ ἡµέρᾳ οὐκ ἔσται φῶς καὶ
  ψῦχος καὶ πάγος· <span style="color:#b00e23">(7)</span> ἔσται µίαν ἡµέραν,
  καὶ ἡ ἡµέρα ἐκείνη γνωστὴ τῷ κυρίῳ, καὶ οὐχ ἡµέρα καὶ οὐ νύξ, καὶ πρὸς
  ἑσπέραν ἔσται φῶς. <span style="color:#b00e23">(8)</span> καὶ ἐν τῇ ἡµέρᾳ
  ἐκείνῃ ἐξελεύσεται ὕδωρ ζῶν ἐξ Ιερουσαληµ, τὸ ἥµισυ αὐτοῦ εἰς τὴν θάλασσαν
  τὴν πρώτην καὶ τὸ ἥµισυ αὐτοῦ εἰς τὴν θάλασσαν τὴν ἐσχάτην, καὶ ἐν θέρει καὶ
  ἐν ἔαρι ἔσται οὕτως. <span style="color:#b00e23">(9)</span> καὶ ἔσται κύριος
  εἰς βασιλέα ἐπὶ πᾶσαν τὴν γῆν· ἐν τῇ ἡµέρᾳ ἐκείνῃ ἔσται κύριος εἷς καὶ τὸ
  ὄνοµα αὐτοῦ ἕν. <span style="color:#b00e23">(10)</span> κυκλῶν πᾶσαν τὴν γῆν
  καὶ τὴν ἔρηµον ἀπὸ Γαβε ἕως Ρεµµων κατὰ νότον Ιερουσαληµ· Ραµα δὲ ἐπὶ τόπου
  µενεῖ ἀπὸ τῆς πύλης Βενιαµιν ἕως τοῦ τόπου τῆς πύλης τῆς πρώτης, ἕως τῆς
  πύλης τῶν γωνιῶν καὶ ἕως τοῦ πύργου Ανανεηλ, ἕως τῶν ὑποληνίων τοῦ βασιλέως.
  <span style="color:#b00e23">(11)</span> κατοικήσουσιν ἐν αὐτῇ, καὶ οὐκ ἔσται
  ἀνάθεµα ἔτι, καὶ κατοικήσει Ιερουσαληµ πεποιθότως. <span style=
  "color:#b00e23">(12)</span> Καὶ αὕτη ἔσται ἡ πτῶσις, ἣν κόψει κύριος πάντας
  τοὺς λαούς, ὅσοι ἐπεστράτευσαν ἐπὶ Ιερουσαληµ· τακήσονται αἱ σάρκες αὐτῶν
  ἑστηκότων αὐτῶν ἐπὶ τοὺς πόδας αὐτῶν, καὶ οἱ ὀφθαλµοὶ αὐτῶν ῥυήσονται ἐκ τῶν
  ὀπῶν αὐτῶν, καὶ ἡ γλῶσσα αὐτῶν τακήσεται ἐν τῷ στόµατι αὐτῶν. <span style=
  "color:#b00e23">(13)</span> καὶ ἔσται ἐν τῇ ἡµέρᾳ ἐκείνῃ ἔκστασις κυρίου ἐπ’
  αὐτοὺς µεγάλη, καὶ ἐπιλήµψονται ἕκαστος τῆς χειρὸς τοῦ πλησίον αὐτοῦ, καὶ
  συµπλακήσεται ἡ χεὶρ αὐτοῦ πρὸς χεῖρα τοῦ πλησίον αὐτοῦ. <span style=
  "color:#b00e23">(14)</span> καὶ ὁ Ιουδας παρατάξεται ἐν Ιερουσαληµ καὶ
  συνάξει τὴν ἰσχὺν πάντων τῶν λαῶν κυκλόθεν, χρυσίον καὶ ἀργύριον καὶ
  ἱµατισµὸν εἰς πλῆθος σφόδρα. <span style="color:#b00e23">(15)</span> καὶ αὕτη
  ἔσται ἡ πτῶσις τῶν ἵππων καὶ τῶν ἡµιόνων καὶ τῶν καµήλων καὶ τῶν ὄνων καὶ
  πάντων τῶν κτηνῶν τῶν ὄντων ἐν ταῖς παρεµβολαῖς ἐκείναις κατὰ τὴν πτῶσιν
  ταύτην. <span style="color:#b00e23">(16)</span> καὶ ἔσται ὅσοι ἐὰν
  καταλειφθῶσιν ἐκ πάντων τῶν ἐθνῶν τῶν ἐλθόντων ἐπὶ Ιερουσαληµ, καὶ
  ἀναβήσονται κατ’ ἐνιαυτὸν τοῦ προσκυνῆσαι τῷ βασιλεῖ κυρίῳ παντοκράτορι καὶ
  τοῦ ἑορτάζειν τὴν ἑορτὴν τῆς σκηνοπηγίας. <span style=
  "color:#b00e23">(17)</span> καὶ ἔσται ὅσοι ἐὰν µὴ ἀναβῶσιν ἐκ πασῶν τῶν φυλῶν
  τῆς γῆς εἰς Ιερουσαληµ τοῦ προσκυνῆσαι τῷ βασιλεῖ κυρίῳ παντοκράτορι, καὶ
  οὗτοι ἐκείνοις προστεθήσονται. <span style="color:#b00e23">(18)</span> ἐὰν δὲ
  φυλὴ Αἰγύπτου µὴ ἀναβῇ µηδὲ ἔλθῃ ἐκεῖ, καὶ ἐπὶ τούτοις ἔσται ἡ πτῶσις, ἣν
  πατάξει κύριος πάντα τὰ ἔθνη, ὅσα ἐὰν µὴ ἀναβῇ τοῦ ἑορτάσαι τὴν ἑορτὴν τῆς
  σκηνοπηγίας. <span style="color:#b00e23">(19)</span> αὕτη ἔσται ἡ ἁµαρτία
  Αἰγύπτου καὶ ἡ ἁµαρτία πάντων τῶν ἐθνῶν, ὅσα ἂν µὴ ἀναβῇ τοῦ ἑορτάσαι τὴν
  ἑορτὴν τῆς σκηνοπηγίας. <span style="color:#b00e23">(20)</span> ἐν τῇ ἡµέρᾳ
  ἐκείνῃ ἔσται τὸ ἐπὶ τὸν χαλινὸν τοῦ ἵππου ἅγιον τῷ κυρίῳ παντοκράτορι, καὶ
  ἔσονται οἱ λέβητες οἱ ἐν τῷ οἴκῳ κυρίου ὡς φιάλαι πρὸ προσώπου τοῦ
  θυσιαστηρίου, <span style="color:#b00e23">(21)</span> καὶ ἔσται πᾶς λέβης ἐν
  Ιερουσαληµ καὶ ἐν τῷ Ιουδα ἅγιον τῷ κυρίῳ παντοκράτορι· καὶ ἥξουσιν πάντες οἱ
  θυσιάζοντες καὶ λήµψονται ἐξ αὐτῶν καὶ ἑψήσουσιν ἐν αὐτοῖς. καὶ οὐκ ἔσται
  Χαναναῖος οὐκέτι ἐν τῷ οἴκῳ κυρίου παντοκράτορος ἐν τῇ ἡµέρᾳ ἐκείνῃ.</p>
</body>
</html>
