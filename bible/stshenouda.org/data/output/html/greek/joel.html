<!DOCTYPE html>
<html>
<head>
  <title>Joel</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="joel">Joel</h2><a href="#joel1">1</a> <a href="#joel2">2</a> <a href=
  "#joel3">3</a>
  <h3 id="joel1">1</h3><span style="color:#b00e23">(1)</span> Λόγος κυρίου, ὃς
  ἐγενήθη πρὸς Ιωηλ τὸν τοῦ Βαθουηλ. <span style="color:#b00e23">(2)</span>
  Ἀκούσατε δὴ ταῦτα, οἱ πρεσβύτεροι, καὶ ἐνωτίσασθε, πάντες οἱ κατοικοῦντες τὴν
  γῆν. εἰ γέγονεν τοιαῦτα ἐν ταῖς ἡµέραις ὑµῶν ἢ ἐν ταῖς ἡµέραις τῶν πατέρων
  ὑµῶν; <span style="color:#b00e23">(3)</span> ὑπὲρ αὐτῶν τοῖς τέκνοις ὑµῶν
  διηγήσασθε, καὶ τὰ τέκνα ὑµῶν τοῖς τέκνοις αὐτῶν, καὶ τὰ τέκνα αὐτῶν εἰς
  γενεὰν ἑτέραν. <span style="color:#b00e23">(4)</span> τὰ κατάλοιπα τῆς κάµπης
  κατέφαγεν ἡ ἀκρίς, καὶ τὰ κατάλοιπα τῆς ἀκρίδος κατέφαγεν ὁ βροῦχος, καὶ τὰ
  κατάλοιπα τοῦ βρούχου κατέφαγεν ἡ ἐρυσίβη. <span style=
  "color:#b00e23">(5)</span> ἐκνήψατε, οἱ µεθύοντες, ἐξ οἴνου αὐτῶν καὶ
  κλαύσατε· θρηνήσατε, πάντες οἱ πίνοντες οἶνον, εἰς µέθην, ὅτι ἐξῆρται ἐκ
  στόµατος ὑµῶν εὐφροσύνη καὶ χαρά. <span style="color:#b00e23">(6)</span> ὅτι
  ἔθνος ἀνέβη ἐπὶ τὴν γῆν µου ἰσχυρὸν καὶ ἀναρίθµητον, οἱ ὀδόντες αὐτοῦ ὀδόντες
  λέοντος, καὶ αἱ µύλαι αὐτοῦ σκύµνου· <span style="color:#b00e23">(7)</span>
  ἔθετο τὴν ἄµπελόν µου εἰς ἀφανισµὸν καὶ τὰς συκᾶς µου εἰς συγκλασµόν· ἐρευνῶν
  ἐξηρεύνησεν αὐτὴν καὶ ἔρριψεν, ἐλεύκανεν κλήµατα αὐτῆς. <span style=
  "color:#b00e23">(8)</span> θρήνησον πρός µε ὑπὲρ νύµφην περιεζωσµένην σάκκον
  ἐπὶ τὸν ἄνδρα αὐτῆς τὸν παρθενικόν. <span style="color:#b00e23">(9)</span>
  ἐξῆρται θυσία καὶ σπονδὴ ἐξ οἴκου κυρίου. πενθεῖτε, οἱ ἱερεῖς οἱ
  λειτουργοῦντες θυσιαστηρίῳ, <span style="color:#b00e23">(10)</span> ὅτι
  τεταλαιπώρηκεν τὰ πεδία· πενθείτω ἡ γῆ, ὅτι τεταλαιπώρηκεν σῖτος, ἐξηράνθη
  οἶνος, ὠλιγώθη ἔλαιον. <span style="color:#b00e23">(11)</span> ἐξηράνθησαν οἱ
  γεωργοί· θρηνεῖτε, κτήµατα, ὑπὲρ πυροῦ καὶ κριθῆς, ὅτι ἀπόλωλεν τρυγητὸς ἐξ
  ἀγροῦ· <span style="color:#b00e23">(12)</span> ἡ ἄµπελος ἐξηράνθη, καὶ αἱ
  συκαῖ ὠλιγώθησαν· ῥόα καὶ φοῖνιξ καὶ µῆλον καὶ πάντα τὰ ξύλα τοῦ ἀγροῦ
  ἐξηράνθησαν, ὅτι ᾔσχυναν χαρὰν οἱ υἱοὶ τῶν ἀνθρώπων. <span style=
  "color:#b00e23">(13)</span> περιζώσασθε καὶ κόπτεσθε, οἱ ἱερεῖς, θρηνεῖτε, οἱ
  λειτουργοῦντες θυσιαστηρίῳ· εἰσέλθατε ὑπνώσατε ἐν σάκκοις λειτουργοῦντες θεῷ,
  ὅτι ἀπέσχηκεν ἐξ οἴκου θεοῦ ὑµῶν θυσία καὶ σπονδή. <span style=
  "color:#b00e23">(14)</span> ἁγιάσατε νηστείαν, κηρύξατε θεραπείαν, συναγάγετε
  πρεσβυτέρους πάντας κατοικοῦντας γῆν εἰς οἶκον θεοῦ ὑµῶν καὶ κεκράξατε πρὸς
  κύριον ἐκτενῶς <span style="color:#b00e23">(15)</span> Οἴµµοι οἴµµοι οἴµµοι
  εἰς ἡµέραν, ὅτι ἐγγὺς ἡµέρα κυρίου καὶ ὡς ταλαιπωρία ἐκ ταλαιπωρίας ἥξει.
  <span style="color:#b00e23">(16)</span> κατέναντι τῶν ὀφθαλµῶν ὑµῶν βρώµατα
  ἐξωλεθρεύθη, ἐξ οἴκου θεοῦ ὑµῶν εὐφροσύνη καὶ χαρά. <span style=
  "color:#b00e23">(17)</span> ἐσκίρτησαν δαµάλεις ἐπὶ ταῖς φάτναις αὐτῶν,
  ἠφανίσθησαν θησαυροί, κατεσκάφησαν ληνοί, ὅτι ἐξηράνθη σῖτος. <span style=
  "color:#b00e23">(18)</span> τί ἀποθήσοµεν ἑαυτοῖς; ἔκλαυσαν βουκόλια βοῶν,
  ὅτι οὐχ ὑπῆρχεν νοµὴ αὐτοῖς, καὶ τὰ ποίµνια τῶν προβάτων ἠφανίσθησαν.
  <span style="color:#b00e23">(19)</span> πρὸς σέ, κύριε, βοήσοµαι, ὅτι πῦρ
  ἀνήλωσεν τὰ ὡραῖα τῆς ἐρήµου, καὶ φλὸξ ἀνῆψεν πάντα τὰ ξύλα τοῦ ἀγροῦ·
  <span style="color:#b00e23">(20)</span> καὶ τὰ κτήνη τοῦ πεδίου ἀνέβλεψαν
  πρὸς σέ, ὅτι ἐξηράνθησαν ἀφέσεις ὑδάτων καὶ πῦρ κατέφαγεν τὰ ὡραῖα τῆς
  ἐρήµου.
  <h3 id="joel2">2</h3><span style="color:#b00e23">(1)</span> Σαλπίσατε
  σάλπιγγι ἐν Σιων, κηρύξατε ἐν ὄρει ἁγίῳ µου, καὶ συγχυθήτωσαν πάντες οἱ
  κατοικοῦντες τὴν γῆν, διότι πάρεστιν ἡµέρα κυρίου, ὅτι ἐγγύς, <span style=
  "color:#b00e23">(2)</span> ἡµέρα σκότους καὶ γνόφου, ἡµέρα νεφέλης καὶ
  ὁµίχλης. ὡς ὄρθρος χυθήσεται ἐπὶ τὰ ὄρη λαὸς πολὺς καὶ ἰσχυρός· ὅµοιος αὐτῷ
  οὐ γέγονεν ἀπὸ τοῦ αἰῶνος καὶ µετ’ αὐτὸν οὐ προστεθήσεται ἕως ἐτῶν εἰς γενεὰς
  γενεῶν. <span style="color:#b00e23">(3)</span> τὰ ἔµπροσθεν αὐτοῦ πῦρ
  ἀναλίσκον, καὶ τὰ ὀπίσω αὐτοῦ ἀναπτοµένη φλόξ· ὡς παράδεισος τρυφῆς ἡ γῆ πρὸ
  προσώπου αὐτοῦ, καὶ τὰ ὄπισθεν αὐτοῦ πεδίον ἀφανισµοῦ, καὶ ἀνασῳζόµενος οὐκ
  ἔσται αὐτῷ. <span style="color:#b00e23">(4)</span> ὡς ὅρασις ἵππων ἡ ὄψις
  αὐτῶν, καὶ ὡς ἱππεῖς οὕτως καταδιώξονται· <span style=
  "color:#b00e23">(5)</span> ὡς φωνὴ ἁρµάτων ἐπὶ τὰς κορυφὰς τῶν ὀρέων
  ἐξαλοῦνται καὶ ὡς φωνὴ φλογὸς πυρὸς κατεσθιούσης καλάµην καὶ ὡς λαὸς πολὺς
  καὶ ἰσχυρὸς παρατασσόµενος εἰς πόλεµον. <span style=
  "color:#b00e23">(6)</span> ἀπὸ προσώπου αὐτοῦ συντριβήσονται λαοί, πᾶν
  πρόσωπον ὡς πρόσκαυµα χύτρας. <span style="color:#b00e23">(7)</span> ὡς
  µαχηταὶ δραµοῦνται καὶ ὡς ἄνδρες πολεµισταὶ ἀναβήσονται ἐπὶ τὰ τείχη, καὶ
  ἕκαστος ἐν τῇ ὁδῷ αὐτοῦ πορεύσεται, καὶ οὐ µὴ ἐκκλίνωσιν τὰς τρίβους αὐτῶν,
  <span style="color:#b00e23">(8)</span> καὶ ἕκαστος ἀπὸ τοῦ ἀδελφοῦ αὐτοῦ οὐκ
  ἀφέξεται· καταβαρυνόµενοι ἐν τοῖς ὅπλοις αὐτῶν πορεύσονται καὶ ἐν τοῖς
  βέλεσιν αὐτῶν πεσοῦνται καὶ οὐ µὴ συντελεσθῶσιν. <span style=
  "color:#b00e23">(9)</span> τῆς πόλεως ἐπιλήµψονται καὶ ἐπὶ τῶν τειχέων
  δραµοῦνται καὶ ἐπὶ τὰς οἰκίας ἀναβήσονται καὶ διὰ θυρίδων εἰσελεύσονται ὡς
  κλέπται. <span style="color:#b00e23">(10)</span> πρὸ προσώπου αὐτῶν
  συγχυθήσεται ἡ γῆ καὶ σεισθήσεται ὁ οὐρανός, ὁ ἥλιος καὶ ἡ σελήνη
  συσκοτάσουσιν, καὶ τὰ ἄστρα δύσουσιν τὸ φέγγος αὐτῶν. <span style=
  "color:#b00e23">(11)</span> καὶ κύριος δώσει φωνὴν αὐτοῦ πρὸ προσώπου
  δυνάµεως αὐτοῦ, ὅτι πολλή ἐστιν σφόδρα ἡ παρεµβολὴ αὐτοῦ, ὅτι ἰσχυρὰ ἔργα
  λόγων αὐτοῦ· διότι µεγάλη ἡ ἡµέρα τοῦ κυρίου, µεγάλη καὶ ἐπιφανὴς σφόδρα, καὶ
  τίς ἔσται ἱκανὸς αὐτῇ; <span style="color:#b00e23">(12)</span> καὶ νῦν λέγει
  κύριος ὁ θεὸς ὑµῶν Ἐπιστράφητε πρός µε ἐξ ὅλης τῆς καρδίας ὑµῶν καὶ ἐν
  νηστείᾳ καὶ ἐν κλαυθµῷ καὶ ἐν κοπετῷ· <span style="color:#b00e23">(13)</span>
  καὶ διαρρήξατε τὰς καρδίας ὑµῶν καὶ µὴ τὰ ἱµάτια ὑµῶν καὶ ἐπιστράφητε πρὸς
  κύριον τὸν θεὸν ὑµῶν, ὅτι ἐλεήµων καὶ οἰκτίρµων ἐστίν, µακρόθυµος καὶ
  πολυέλεος καὶ µετανοῶν ἐπὶ ταῖς κακίαις. <span style=
  "color:#b00e23">(14)</span> τίς οἶδεν εἰ ἐπιστρέψει καὶ µετανοήσει καὶ
  ὑπολείψεται ὀπίσω αὐτοῦ εὐλογίαν, θυσίαν καὶ σπονδὴν κυρίῳ τῷ θεῷ ἡµῶν;
  <span style="color:#b00e23">(15)</span> σαλπίσατε σάλπιγγι ἐν Σιων, ἁγιάσατε
  νηστείαν, κηρύξατε θεραπείαν, <span style="color:#b00e23">(16)</span>
  συναγάγετε λαόν, ἁγιάσατε ἐκκλησίαν, ἐκλέξασθε πρεσβυτέρους, συναγάγετε νήπια
  θηλάζοντα µαστούς, ἐξελθάτω νυµφίος ἐκ τοῦ κοιτῶνος αὐτοῦ καὶ νύµφη ἐκ τοῦ
  παστοῦ αὐτῆς. <span style="color:#b00e23">(17)</span> ἀνὰ µέσον τῆς κρηπῖδος
  τοῦ θυσιαστηρίου κλαύσονται οἱ ἱερεῖς οἱ λειτουργοῦντες κυρίῳ καὶ ἐροῦσιν
  Φεῖσαι, κύριε, τοῦ λαοῦ σου καὶ µὴ δῷς τὴν κληρονοµίαν σου εἰς ὄνειδος τοῦ
  κατάρξαι αὐτῶν ἔθνη, ὅπως µὴ εἴπωσιν ἐν τοῖς ἔθνεσιν Ποῦ ἐστιν ὁ θεὸς αὐτῶν;
  <span style="color:#b00e23">(18)</span> Καὶ ἐζήλωσεν κύριος τὴν γῆν αὐτοῦ καὶ
  ἐφείσατο τοῦ λαοῦ αὐτοῦ. <span style="color:#b00e23">(19)</span> καὶ ἀπεκρίθη
  κύριος καὶ εἶπεν τῷ λαῷ αὐτοῦ Ἰδοὺ ἐγὼ ἐξαποστέλλω ὑµῖν τὸν σῖτον καὶ τὸν
  οἶνον καὶ τὸ ἔλαιον, καὶ ἐµπλησθήσεσθε αὐτῶν, καὶ οὐ δώσω ὑµᾶς οὐκέτι εἰς
  ὀνειδισµὸν ἐν τοῖς ἔθνεσι· <span style="color:#b00e23">(20)</span> καὶ τὸν
  ἀπὸ βορρᾶ ἐκδιώξω ἀφ’ ὑµῶν καὶ ἐξώσω αὐτὸν εἰς γῆν ἄνυδρον καὶ ἀφανιῶ τὸ
  πρόσωπον αὐτοῦ εἰς τὴν θάλασσαν τὴν πρώτην καὶ τὰ ὀπίσω αὐτοῦ εἰς τὴν
  θάλασσαν τὴν ἐσχάτην, καὶ ἀναβήσεται ἡ σαπρία αὐτοῦ, καὶ ἀναβήσεται ὁ βρόµος
  αὐτοῦ, ὅτι ἐµεγάλυνεν τὰ ἔργα αὐτοῦ. <span style="color:#b00e23">(21)</span>
  θάρσει, γῆ, χαῖρε καὶ εὐφραίνου, ὅτι ἐµεγάλυνεν κύριος τοῦ ποιῆσαι.
  <span style="color:#b00e23">(22)</span> θαρσεῖτε, κτήνη τοῦ πεδίου, ὅτι
  βεβλάστηκεν πεδία τῆς ἐρήµου, ὅτι ξύλον ἤνεγκεν τὸν καρπὸν αὐτοῦ, ἄµπελος καὶ
  συκῆ ἔδωκαν τὴν ἰσχὺν αὐτῶν. <span style="color:#b00e23">(23)</span> καὶ τὰ
  τέκνα Σιων, χαίρετε καὶ εὐφραίνεσθε ἐπὶ τῷ κυρίῳ θεῷ ὑµῶν, διότι ἔδωκεν ὑµῖν
  τὰ βρώµατα εἰς δικαιοσύνην καὶ βρέξει ὑµῖν ὑετὸν πρόιµον καὶ ὄψιµον καθὼς
  ἔµπροσθεν, <span style="color:#b00e23">(24)</span> καὶ πλησθήσονται αἱ ἅλωνες
  σίτου, καὶ ὑπερεκχυθήσονται αἱ ληνοὶ οἴνου καὶ ἐλαίου. <span style=
  "color:#b00e23">(25)</span> καὶ ἀνταποδώσω ὑµῖν ἀντὶ τῶν ἐτῶν, ὧν κατέφαγεν ἡ
  ἀκρὶς καὶ ὁ βροῦχος καὶ ἡ ἐρυσίβη καὶ ἡ κάµπη, ἡ δύναµίς µου ἡ µεγάλη, ἣν
  ἐξαπέστειλα εἰς ὑµᾶς· <span style="color:#b00e23">(26)</span> καὶ φάγεσθε
  ἐσθίοντες καὶ ἐµπλησθήσεσθε καὶ αἰνέσετε τὸ ὄνοµα κυρίου τοῦ θεοῦ ὑµῶν, ἃ
  ἐποίησεν µεθ’ ὑµῶν εἰς θαυµάσια, καὶ οὐ µὴ καταισχυνθῇ ὁ λαός µου εἰς τὸν
  αἰῶνα· <span style="color:#b00e23">(27)</span> καὶ ἐπιγνώσεσθε ὅτι ἐν µέσῳ
  τοῦ Ισραηλ ἐγώ εἰµι, καὶ ἐγὼ κύριος ὁ θεὸς ὑµῶν, καὶ οὐκ ἔστιν ἔτι πλὴν ἐµοῦ,
  καὶ οὐ µὴ καταισχυνθῶσιν οὐκέτι πᾶς ὁ λαός µου εἰς τὸν αἰῶνα. <span style=
  "color:#b00e23">(3:1)</span> Καὶ ἔσται µετὰ ταῦτα καὶ ἐκχεῶ ἀπὸ τοῦ πνεύµατός
  µου ἐπὶ πᾶσαν σάρκα, καὶ προφητεύσουσιν οἱ υἱοὶ ὑµῶν καὶ αἱ θυγατέρες ὑµῶν,
  καὶ οἱ πρεσβύτεροι ὑµῶν ἐνύπνια ἐνυπνιασθήσονται, καὶ οἱ νεανίσκοι ὑµῶν
  ὁράσεις ὄψονται· <span style="color:#b00e23">(3:2)</span> καὶ ἐπὶ τοὺς
  δούλους καὶ ἐπὶ τὰς δούλας ἐν ταῖς ἡµέραις ἐκείναις ἐκχεῶ ἀπὸ τοῦ πνεύµατός
  µου. <span style="color:#b00e23">(3:3)</span> καὶ δώσω τέρατα ἐν τῷ οὐρανῷ
  καὶ ἐπὶ τῆς γῆς, αἷµα καὶ πῦρ καὶ ἀτµίδα καπνοῦ· <span style=
  "color:#b00e23">(3:4)</span> ὁ ἥλιος µεταστραφήσεται εἰς σκότος καὶ ἡ σελήνη
  εἰς αἷµα πρὶν ἐλθεῖν ἡµέραν κυρίου τὴν µεγάλην καὶ ἐπιφανῆ. <span style=
  "color:#b00e23">(3:5)</span> καὶ ἔσται πᾶς, ὃς ἂν ἐπικαλέσηται τὸ ὄνοµα
  κυρίου, σωθήσεται· ὅτι ἐν τῷ ὄρει Σιων καὶ ἐν Ιερουσαληµ ἔσται ἀνασῳζόµενος,
  καθότι εἶπεν κύριος, καὶ εὐαγγελιζόµενοι, οὓς κύριος προσκέκληται.
  <h3 id="joel3">3</h3><span style="color:#b00e23">(4:1)</span> Διότι ἰδοὺ ἐγὼ
  ἐν ταῖς ἡµέραις ἐκείναις καὶ ἐν τῷ καιρῷ ἐκείνῳ, ὅταν ἐπιστρέψω τὴν
  αἰχµαλωσίαν Ιουδα καὶ Ιερουσαληµ, <span style="color:#b00e23">(4:2)</span>
  καὶ συνάξω πάντα τὰ ἔθνη καὶ κατάξω αὐτὰ εἰς τὴν κοιλάδα Ιωσαφατ καὶ
  διακριθήσοµαι πρὸς αὐτοὺς ἐκεῖ ὑπὲρ τοῦ λαοῦ µου καὶ τῆς κληρονοµίας µου
  Ισραηλ, οἳ διεσπάρησαν ἐν τοῖς ἔθνεσιν· καὶ τὴν γῆν µου καταδιείλαντο
  <span style="color:#b00e23">(4:3)</span> καὶ ἐπὶ τὸν λαόν µου ἔβαλον κλήρους
  καὶ ἔδωκαν τὰ παιδάρια πόρναις καὶ τὰ κοράσια ἐπώλουν ἀντὶ οἴνου καὶ ἔπινον.
  <span style="color:#b00e23">(4:4)</span> καὶ τί καὶ ὑµεῖς ἐµοί, Τύρος καὶ
  Σιδὼν καὶ πᾶσα Γαλιλαία ἀλλοφύλων; µὴ ἀνταπόδοµα ὑµεῖς ἀνταποδίδοτέ µοι; ἢ
  µνησικακεῖτε ὑµεῖς ἐπ’ ἐµοὶ ὀξέως; καὶ ταχέως ἀνταποδώσω τὸ ἀνταπόδοµα ὑµῶν
  εἰς κεφαλὰς ὑµῶν, <span style="color:#b00e23">(4:5)</span> ἀνθ’ ὧν τὸ
  ἀργύριόν µου καὶ τὸ χρυσίον µου ἐλάβετε καὶ τὰ ἐπίλεκτά µου καὶ τὰ καλὰ
  εἰσηνέγκατε εἰς τοὺς ναοὺς ὑµῶν <span style="color:#b00e23">(4:6)</span> καὶ
  τοὺς υἱοὺς Ιουδα καὶ τοὺς υἱοὺς Ιερουσαληµ ἀπέδοσθε τοῖς υἱοῖς τῶν Ἑλλήνων,
  ὅπως ἐξώσητε αὐτοὺς ἐκ τῶν ὁρίων αὐτῶν. <span style=
  "color:#b00e23">(4:7)</span> ἰδοὺ ἐγὼ ἐξεγείρω αὐτοὺς ἐκ τοῦ τόπου, οὗ
  ἀπέδοσθε αὐτοὺς ἐκεῖ, καὶ ἀνταποδώσω τὸ ἀνταπόδοµα ὑµῶν εἰς κεφαλὰς ὑµῶν
  <span style="color:#b00e23">(4:8)</span> καὶ ἀποδώσοµαι τοὺς υἱοὺς ὑµῶν καὶ
  τὰς θυγατέρας ὑµῶν εἰς χεῖρας υἱῶν Ιουδα, καὶ ἀποδώσονται αὐτοὺς εἰς
  αἰχµαλωσίαν εἰς ἔθνος µακρὰν ἀπέχον, ὅτι κύριος ἐλάλησεν. <span style=
  "color:#b00e23">(4:9)</span> Κηρύξατε ταῦτα ἐν τοῖς ἔθνεσιν, ἁγιάσατε
  πόλεµον, ἐξεγείρατε τοὺς µαχητάς· προσαγάγετε καὶ ἀναβαίνετε, πάντες ἄνδρες
  πολεµισταί. <span style="color:#b00e23">(4:10)</span> συγκόψατε τὰ ἄροτρα
  ὑµῶν εἰς ῥοµφαίας καὶ τὰ δρέπανα ὑµῶν εἰς σειροµάστας· ὁ ἀδύνατος λεγέτω ὅτι
  Ἰσχύω ἐγώ. <span style="color:#b00e23">(4:11)</span> συναθροίζεσθε καὶ
  εἰσπορεύεσθε, πάντα τὰ ἔθνη κυκλόθεν, καὶ συνάχθητε ἐκεῖ· ὁ πραῢς ἔστω
  µαχητής. <span style="color:#b00e23">(4:12)</span> ἐξεγειρέσθωσαν καὶ
  ἀναβαινέτωσαν πάντα τὰ ἔθνη εἰς τὴν κοιλάδα Ιωσαφατ, διότι ἐκεῖ καθιῶ τοῦ
  διακρῖναι πάντα τὰ ἔθνη κυκλόθεν. <span style="color:#b00e23">(4:13)</span>
  ἐξαποστείλατε δρέπανα, ὅτι παρέστηκεν τρύγητος· εἰσπορεύεσθε πατεῖτε, διότι
  πλήρης ἡ ληνός· ὑπερεκχεῖται τὰ ὑπολήνια, ὅτι πεπλήθυνται τὰ κακὰ αὐτῶν.
  <span style="color:#b00e23">(4:14)</span> ἦχοι ἐξήχησαν ἐν τῇ κοιλάδι τῆς
  δίκης, ὅτι ἐγγὺς ἡµέρα κυρίου ἐν τῇ κοιλάδι τῆς δίκης. <span style=
  "color:#b00e23">(4:15)</span> ὁ ἥλιος καὶ ἡ σελήνη συσκοτάσουσιν, καὶ οἱ
  ἀστέρες δύσουσιν φέγγος αὐτῶν. <span style="color:#b00e23">(4:16)</span> ὁ δὲ
  κύριος ἐκ Σιων ἀνακεκράξεται καὶ ἐξ Ιερουσαληµ δώσει φωνὴν αὐτοῦ, καὶ
  σεισθήσεται ὁ οὐρανὸς καὶ ἡ γῆ· ὁ δὲ κύριος φείσεται τοῦ λαοῦ αὐτοῦ, καὶ
  ἐνισχύσει κύριος τοὺς υἱοὺς Ισραηλ. <span style="color:#b00e23">(4:17)</span>
  καὶ ἐπιγνώσεσθε διότι ἐγὼ κύριος ὁ θεὸς ὑµῶν ὁ κατασκηνῶν ἐν Σιων ἐν ὄρει
  ἁγίῳ µου· καὶ ἔσται Ιερουσαληµ πόλις ἁγία, καὶ ἀλλογενεῖς οὐ διελεύσονται δι’
  αὐτῆς οὐκέτι. <span style="color:#b00e23">(4:18)</span> καὶ ἔσται ἐν τῇ ἡµέρᾳ
  ἐκείνῃ ἀποσταλάξει τὰ ὄρη γλυκασµόν, καὶ οἱ βουνοὶ ῥυήσονται γάλα, καὶ πᾶσαι
  αἱ ἀφέσεις Ιουδα ῥυήσονται ὕδατα, καὶ πηγὴ ἐξ οἴκου κυρίου ἐξελεύσεται καὶ
  ποτιεῖ τὸν χειµάρρουν τῶν σχοίνων. <span style="color:#b00e23">(4:19)</span>
  Αἴγυπτος εἰς ἀφανισµὸν ἔσται, καὶ ἡ Ιδουµαία εἰς πεδίον ἀφανισµοῦ ἔσται ἐξ
  ἀδικιῶν υἱῶν Ιουδα, ἀνθ’ ὧν ἐξέχεαν αἷµα δίκαιον ἐν τῇ γῇ αὐτῶν. <span style=
  "color:#b00e23">(4:20)</span> ἡ δὲ Ιουδαία εἰς τὸν αἰῶνα κατοικηθήσεται καὶ
  Ιερουσαληµ εἰς γενεὰς γενεῶν. <span style="color:#b00e23">(4:21)</span> καὶ
  ἐκδικήσω τὸ αἷµα αὐτῶν καὶ οὐ µὴ ἀθῳώσω. καὶ κύριος κατασκηνώσει ἐν Σιων.
</body>
</html>
