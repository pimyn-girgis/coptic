<!DOCTYPE html>
<html>
<head>
  <title>Lamentations of Jeremiah</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="lamentations_of_jeremiah">Lamentations of Jeremiah</h2>
  <a href="#lamentations_of_jeremiah1">1</a> <a href=
  "#lamentations_of_jeremiah2">2</a> <a href="#lamentations_of_jeremiah3">3</a>
  <a href="#lamentations_of_jeremiah4">4</a> <a href=
  "#lamentations_of_jeremiah5">5</a>
  <h3 id="lamentations_of_jeremiah1">1</h3>

  <p>Καὶ ἐγένετο µετὰ τὸ αἰχµαλωτισθῆναι τὸν Ισραηλ καὶ Ιερουσαληµ ἐρηµωθῆναι
  ἐκάθισεν Ιερεµιας κλαίων καὶ ἐθρήνησεν τὸν θρῆνον τοῦτον ἐπὶ Ιερουσαληµ καὶ
  εἶπεν <span style="color:#b00e23">(1)</span> Πῶς ἐκάθισεν µόνη ἡ πόλις ἡ
  πεπληθυµµένη λαῶν; ἐγενήθη ὡς χήρα πεπληθυµµένη ἐν ἔθνεσιν, ἄρχουσα ἐν χώραις
  ἐγενήθη εἰς φόρον. <span style="color:#b00e23">(2)</span> Κλαίουσα ἔκλαυσεν
  ἐν νυκτί, καὶ τὰ δάκρυα αὐτῆς ἐπὶ τῶν σιαγόνων αὐτῆς, καὶ οὐχ ὑπάρχει ὁ
  παρακαλῶν αὐτὴν ἀπὸ πάντων τῶν ἀγαπώντων αὐτήν· πάντες οἱ φιλοῦντες αὐτὴν
  ἠθέτησαν ἐν αὐτῇ, ἐγένοντο αὐτῇ εἰς ἐχθρούς. <span style=
  "color:#b00e23">(3)</span> Μετῳκίσθη ἡ Ιουδαία ἀπὸ ταπεινώσεως αὐτῆς καὶ ἀπὸ
  πλήθους δουλείας αὐτῆς· ἐκάθισεν ἐν ἔθνεσιν, οὐχ εὗρεν ἀνάπαυσιν· πάντες οἱ
  καταδιώκοντες αὐτὴν κατέλαβον αὐτὴν ἀνὰ µέσον τῶν θλιβόντων. <span style=
  "color:#b00e23">(4)</span> Ὁδοὶ Σιων πενθοῦσιν παρὰ τὸ µὴ εἶναι ἐρχοµένους ἐν
  ἑορτῇ· πᾶσαι αἱ πύλαι αὐτῆς ἠφανισµέναι, οἱ ἱερεῖς αὐτῆς ἀναστενάζουσιν, αἱ
  παρθένοι αὐτῆς ἀγόµεναι, καὶ αὐτὴ πικραινοµένη ἐν ἑαυτῇ. <span style=
  "color:#b00e23">(5)</span> Ἐγένοντο οἱ θλίβοντες αὐτὴν εἰς κεφαλήν, καὶ οἱ
  ἐχθροὶ αὐτῆς εὐθηνοῦσαν, ὅτι κύριος ἐταπείνωσεν αὐτὴν ἐπὶ τὸ πλῆθος τῶν
  ἀσεβειῶν αὐτῆς· τὰ νήπια αὐτῆς ἐπορεύθησαν ἐν αἰχµαλωσίᾳ κατὰ πρόσωπον
  θλίβοντος. <span style="color:#b00e23">(6)</span> Καὶ ἐξῆλθεν ἐκ θυγατρὸς
  Σιων πᾶσα ἡ εὐπρέπεια αὐτῆς· ἐγένοντο οἱ ἄρχοντες αὐτῆς ὡς κριοὶ οὐχ
  εὑρίσκοντες νοµὴν καὶ ἐπορεύοντο ἐν οὐκ ἰσχύι κατὰ πρόσωπον διώκοντος.
  <span style="color:#b00e23">(7)</span> Ἐµνήσθη Ιερουσαληµ ἡµερῶν ταπεινώσεως
  αὐτῆς καὶ ἀπωσµῶν αὐτῆς, πάντα τὰ ἐπιθυµήµατα αὐτῆς, ὅσα ἦν ἐξ ἡµερῶν
  ἀρχαίων, ἐν τῷ πεσεῖν τὸν λαὸν αὐτῆς εἰς χεῖρας θλίβοντος καὶ οὐκ ἦν ὁ βοηθῶν
  αὐτῇ, ἰδόντες οἱ ἐχθροὶ αὐτῆς ἐγέλασαν ἐπὶ µετοικεσίᾳ αὐτῆς. <span style=
  "color:#b00e23">(8)</span> Ἁµαρτίαν ἥµαρτεν Ιερουσαληµ, διὰ τοῦτο εἰς σάλον
  ἐγένετο· πάντες οἱ δοξάζοντες αὐτὴν ἐταπείνωσαν αὐτήν, εἶδον γὰρ τὴν
  ἀσχηµοσύνην αὐτῆς, καί γε αὐτὴ στενάζουσα καὶ ἀπεστράφη ὀπίσω. <span style=
  "color:#b00e23">(9)</span> Ἀκαθαρσία αὐτῆς πρὸς ποδῶν αὐτῆς, οὐκ ἐµνήσθη
  ἔσχατα αὐτῆς· καὶ κατεβίβασεν ὑπέρογκα, οὐκ ἔστιν ὁ παρακαλῶν αὐτήν· ἰδέ,
  κύριε, τὴν ταπείνωσίν µου, ὅτι ἐµεγαλύνθη ἐχθρός. <span style=
  "color:#b00e23">(10)</span> Χεῖρα αὐτοῦ ἐξεπέτασεν θλίβων ἐπὶ πάντα τὰ
  ἐπιθυµήµατα αὐτῆς· εἶδεν γὰρ ἔθνη εἰσελθόντα εἰς τὸ ἁγίασµα αὐτῆς, ἃ ἐνετείλω
  µὴ εἰσελθεῖν αὐτὰ εἰς ἐκκλησίαν σου. <span style="color:#b00e23">(11)</span>
  Πᾶς ὁ λαὸς αὐτῆς καταστενάζοντες, ζητοῦντες ἄρτον, ἔδωκαν τὰ ἐπιθυµήµατα
  αὐτῆς ἐν βρώσει τοῦ ἐπιστρέψαι ψυχήν· ἰδέ, κύριε, καὶ ἐπίβλεψον, ὅτι ἐγενήθην
  ἠτιµωµένη. <span style="color:#b00e23">(12)</span> Οὐ πρὸς ὑµᾶς πάντες οἱ
  παραπορευόµενοι ὁδόν· ἐπιστρέψατε καὶ ἴδετε εἰ ἔστιν ἄλγος κατὰ τὸ ἄλγος µου,
  ὃ ἐγενήθη· φθεγξάµενος ἐν ἐµοὶ ἐταπείνωσέν µε κύριος ἐν ἡµέρᾳ ὀργῆς θυµοῦ
  αὐτοῦ. <span style="color:#b00e23">(13)</span> Ἐξ ὕψους αὐτοῦ ἀπέστειλεν πῦρ,
  ἐν τοῖς ὀστέοις µου κατήγαγεν αὐτό· διεπέτασεν δίκτυον τοῖς ποσίν µου,
  ἀπέστρεψέν µε εἰς τὰ ὀπίσω, ἔδωκέν µε ἠφανισµένην, ὅλην τὴν ἡµέραν
  ὀδυνωµένην. <span style="color:#b00e23">(14)</span> Ἐγρηγορήθη ἐπὶ τὰ
  ἀσεβήµατά µου· ἐν χερσίν µου συνεπλάκησαν, ἀνέβησαν ἐπὶ τὸν τράχηλόν µου·
  ἠσθένησεν ἡ ἰσχύς µου, ὅτι ἔδωκεν κύριος ἐν χερσίν µου ὀδύνας, οὐ δυνήσοµαι
  στῆναι. <span style="color:#b00e23">(15)</span> Ἐξῆρεν πάντας τοὺς ἰσχυρούς
  µου ὁ κύριος ἐκ µέσου µου, ἐκάλεσεν ἐπ’ ἐµὲ καιρὸν τοῦ συντρῖψαι ἐκλεκτούς
  µου· ληνὸν ἐπάτησεν κύριος παρθένῳ θυγατρὶ Ιουδα, ἐπὶ τούτοις ἐγὼ κλαίω.
  <span style="color:#b00e23">(16)</span> Ὁ ὀφθαλµός µου κατήγαγεν ὕδωρ, ὅτι
  ἐµακρύνθη ἀπ’ ἐµοῦ ὁ παρακαλῶν µε, ὁ ἐπιστρέφων ψυχήν µου· ἐγένοντο οἱ υἱοί
  µου ἠφανισµένοι, ὅτι ἐκραταιώθη ὁ ἐχθρός. <span style=
  "color:#b00e23">(17)</span> Διεπέτασεν Σιων χεῖρας αὐτῆς, οὐκ ἔστιν ὁ
  παρακαλῶν αὐτήν· ἐνετείλατο κύριος τῷ Ιακωβ, κύκλῳ αὐτοῦ οἱ θλίβοντες αὐτόν,
  ἐγενήθη Ιερουσαληµ εἰς ἀποκαθηµένην ἀνὰ µέσον αὐτῶν. <span style=
  "color:#b00e23">(18)</span> Δίκαιός ἐστιν κύριος, ὅτι τὸ στόµα αὐτοῦ
  παρεπίκρανα. ἀκούσατε δή, πάντες οἱ λαοί, καὶ ἴδετε τὸ ἄλγος µου· παρθένοι
  µου καὶ νεανίσκοι µου ἐπορεύθησαν ἐν αἰχµαλωσίᾳ. <span style=
  "color:#b00e23">(19)</span> Ἐκάλεσα τοὺς ἐραστάς µου, αὐτοὶ δὲ παρελογίσαντό
  µε· οἱ ἱερεῖς µου καὶ οἱ πρεσβύτεροί µου ἐν τῇ πόλει ἐξέλιπον, ὅτι ἐζήτησαν
  βρῶσιν αὐτοῖς, ἵνα ἐπιστρέψωσιν ψυχὰς αὐτῶν, καὶ οὐχ εὗρον. <span style=
  "color:#b00e23">(20)</span> Ἰδέ, κύριε, ὅτι θλίβοµαι· ἡ κοιλία µου ἐταράχθη,
  καὶ ἡ καρδία µου ἐστράφη ἐν ἐµοί, ὅτι παραπικραίνουσα παρεπίκρανα· ἔξωθεν
  ἠτέκνωσέν µε µάχαιρα ὥσπερ θάνατος ἐν οἴκῳ. <span style=
  "color:#b00e23">(21)</span> Ἀκούσατε δὴ ὅτι στενάζω ἐγώ, οὐκ ἔστιν ὁ
  παρακαλῶν µε· πάντες οἱ ἐχθροί µου ἤκουσαν τὰ κακά µου καὶ ἐχάρησαν, ὅτι σὺ
  ἐποίησας· ἐπήγαγες ἡµέραν, ἐκάλεσας καιρόν, καὶ ἐγένοντο ὅµοιοι ἐµοί.
  <span style="color:#b00e23">(22)</span> Εἰσέλθοι πᾶσα ἡ κακία αὐτῶν κατὰ
  πρόσωπόν σου, καὶ ἐπιφύλλισον αὐτοῖς, ὃν τρόπον ἐποίησαν ἐπιφυλλίδα περὶ
  πάντων τῶν ἁµαρτηµάτων µου, ὅτι πολλοὶ οἱ στεναγµοί µου, καὶ ἡ καρδία µου
  λυπεῖται.</p>

  <h3 id="lamentations_of_jeremiah2">2</h3>

  <p><span style="color:#b00e23">(1)</span> Πῶς ἐγνόφωσεν ἐν ὀργῇ αὐτοῦ κύριος
  τὴν θυγατέρα Σιων; κατέρριψεν ἐξ οὐρανοῦ εἰς γῆν δόξασµα Ισραηλ καὶ οὐκ
  ἐµνήσθη ὑποποδίου ποδῶν αὐτοῦ ἐν ἡµέρᾳ ὀργῆς αὐτοῦ. <span style=
  "color:#b00e23">(2)</span> Κατεπόντισεν κύριος οὐ φεισάµενος πάντα τὰ ὡραῖα
  Ιακωβ, καθεῖλεν ἐν θυµῷ αὐτοῦ τὰ ὀχυρώµατα τῆς θυγατρὸς Ιουδα, ἐκόλλησεν εἰς
  τὴν γῆν, ἐβεβήλωσεν βασιλέα αὐτῆς καὶ ἄρχοντας αὐτῆς. <span style=
  "color:#b00e23">(3)</span> Συνέκλασεν ἐν ὀργῇ θυµοῦ αὐτοῦ πᾶν κέρας Ισραηλ,
  ἀπέστρεψεν ὀπίσω δεξιὰν αὐτοῦ ἀπὸ προσώπου ἐχθροῦκαὶ ἀνῆψεν ἐν Ιακωβ ὡς πῦρ
  φλόγα, καὶ κατέφαγεν πάντα τὰ κύκλῳ. <span style="color:#b00e23">(4)</span>
  Ἐνέτεινεν τόξον αὐτοῦ ὡς ἐχθρός, ἐστερέωσεν δεξιὰν αὐτοῦ ὡς ὑπεναντίος καὶ
  ἀπέκτεινεν πάντα τὰ ἐπιθυµήµατα ὀφθαλµῶν µου ἐν σκηνῇ θυγατρὸς Σιων, ἐξέχεεν
  ὡς πῦρ τὸν θυµὸν αὐτοῦ. <span style="color:#b00e23">(5)</span> Ἐγενήθη κύριος
  ὡς ἐχθρός, κατεπόντισεν Ισραηλ, κατεπόντισεν πάσας τὰς βάρεις αὐτῆς,
  διέφθειρεν τὰ ὀχυρώµατα αὐτοῦ καὶ ἐπλήθυνεν τῇ θυγατρὶ Ιουδα ταπεινουµένην
  καὶ τεταπεινωµένην. <span style="color:#b00e23">(6)</span> Καὶ διεπέτασεν ὡς
  ἄµπελον τὸ σκήνωµα αὐτοῦ, διέφθειρεν ἑορτὴν αὐτοῦ· ἐπελάθετο κύριος ὃ
  ἐποίησεν ἐν Σιων ἑορτῆς καὶ σαββάτου καὶ παρώξυνεν ἐµβριµήµατι ὀργῆς αὐτοῦ
  βασιλέα καὶ ἱερέα καὶ ἄρχοντα. <span style="color:#b00e23">(7)</span> Ἀπώσατο
  κύριος θυσιαστήριον αὐτοῦ, ἀπετίναξεν ἁγίασµα αὐτοῦ, συνέτριψεν ἐν χειρὶ
  ἐχθροῦ τεῖχος βάρεων αὐτῆς· φωνὴν ἔδωκαν ἐν οἴκῳ κυρίου ὡς ἐν ἡµέρᾳ ἑορτῆς.
  <span style="color:#b00e23">(8)</span> Καὶ ἐπέστρεψεν κύριος τοῦ διαφθεῖραι
  τεῖχος θυγατρὸς Σιων· ἐξέτεινεν µέτρον, οὐκ ἀπέστρεψεν χεῖρα αὐτοῦ ἀπὸ
  καταπατήµατος, καὶ ἐπένθησεν τὸ προτείχισµα, καὶ τεῖχος ὁµοθυµαδὸν ἠσθένησεν.
  <span style="color:#b00e23">(9)</span> Ἐνεπάγησαν εἰς γῆν πύλαι αὐτῆς,
  ἀπώλεσεν καὶ συνέτριψεν µοχλοὺς αὐτῆς· βασιλέα αὐτῆς καὶ ἄρχοντας αὐτῆς ἐν
  τοῖς ἔθνεσιν· οὐκ ἔστιν νόµος, καί γε προφῆται αὐτῆς οὐκ εἶδον ὅρασιν παρὰ
  κυρίου. <span style="color:#b00e23">(10)</span> Ἐκάθισαν εἰς τὴν γῆν,
  ἐσιώπησαν πρεσβύτεροι θυγατρὸς Σιων, ἀνεβίβασαν χοῦν ἐπὶ τὴν κεφαλὴν αὐτῶν,
  περιεζώσαντο σάκκους, κατήγαγον εἰς γῆν ἀρχηγοὺς παρθένους ἐν Ιερουσαληµ.
  <span style="color:#b00e23">(11)</span> Ἐξέλιπον ἐν δάκρυσιν οἱ ὀφθαλµοί µου,
  ἐταράχθη ἡ καρδία µου, ἐξεχύθη εἰς γῆν ἡ δόξα µου ἐπὶ τὸ σύντριµµα τῆς
  θυγατρὸς τοῦ λαοῦ µου ἐν τῷ ἐκλιπεῖν νήπιον καὶ θηλάζοντα ἐν πλατείαις
  πόλεως. <span style="color:#b00e23">(12)</span> Ταῖς µητράσιν αὐτῶν εἶπαν Ποῦ
  σῖτος καὶ οἶνος; ἐν τῷ ἐκλύεσθαι αὐτοὺς ὡς τραυµατίας ἐν πλατείαις πόλεως, ἐν
  τῷ ἐκχεῖσθαι ψυχὰς αὐτῶν εἰς κόλπον µητέρων αὐτῶν. <span style=
  "color:#b00e23">(13)</span> Τί µαρτυρήσω σοι ἢ τί ὁµοιώσω σοι, θύγατερ
  Ιερουσαληµ; τίς σώσει σε καὶ παρακαλέσει σε, παρθένος θύγατερ Σιων; ὅτι
  ἐµεγαλύνθη ποτήριον συντριβῆς σου· τίς ἰάσεταί σε; <span style=
  "color:#b00e23">(14)</span> Προφῆταί σου εἴδοσάν σοι µάταια καὶ ἀφροσύνην καὶ
  οὐκ ἀπεκάλυψαν ἐπὶ τὴν ἀδικίαν σου τοῦ ἐπιστρέψαι αἰχµαλωσίαν σου καὶ εἴδοσάν
  σοι λήµµατα µάταια καὶ ἐξώσµατα. <span style="color:#b00e23">(15)</span>
  Ἐκρότησαν ἐπὶ σὲ χεῖρας πάντες οἱ παραπορευόµενοι ὁδόν, ἐσύρισαν καὶ ἐκίνησαν
  τὴν κεφαλὴν αὐτῶν ἐπὶ τὴν θυγατέρα Ιερουσαληµ Ἦ αὕτη ἡ πόλις, ἣν ἐροῦσιν
  Στέφανος δόξης, εὐφροσύνη πάσης τῆς γῆς; <span style=
  "color:#b00e23">(16)</span> Διήνοιξαν ἐπὶ σὲ στόµα αὐτῶν πάντες οἱ ἐχθροί
  σου, ἐσύρισαν καὶ ἔβρυξαν ὀδόντας, εἶπαν Κατεπίοµεν αὐτήν, πλὴν αὕτη ἡ ἡµέρα,
  ἣν προσεδοκῶµεν, εὕροµεν αὐτήν, εἴδοµεν. <span style=
  "color:#b00e23">(17)</span> Ἐποίησεν κύριος ἃ ἐνεθυµήθη, συνετέλεσεν ῥήµατα
  αὐτοῦ, ἃ ἐνετείλατο ἐξ ἡµερῶν ἀρχαίων, καθεῖλεν καὶ οὐκ ἐφείσατο, καὶ
  ηὔφρανεν ἐπὶ σὲ ἐχθρόν, ὕψωσεν κέρας θλίβοντός σε. <span style=
  "color:#b00e23">(18)</span> Ἐβόησεν καρδία αὐτῶν πρὸς κύριον Τείχη Σιων,
  καταγάγετε ὡς χειµάρρους δάκρυα ἡµέρας καὶ νυκτός· µὴ δῷς ἔκνηψιν σεαυτῇ, µὴ
  σιωπήσαιτο, θύγατερ, ὁ ὀφθαλµός σου. <span style="color:#b00e23">(19)</span>
  Ἀνάστα ἀγαλλίασαι ἐν νυκτὶ εἰς ἀρχὰς φυλακῆς σου, ἔκχεον ὡς ὕδωρ καρδίαν σου
  ἀπέναντι προσώπου κυρίου, ἆρον πρὸς αὐτὸν χεῖράς σου περὶ ψυχῆς νηπίων σου
  τῶν ἐκλυοµένων λιµῷ ἐπ’ ἀρχῆς πασῶν ἐξόδων. <span style=
  "color:#b00e23">(20)</span> Ἰδέ, κύριε, καὶ ἐπίβλεψον τίνι ἐπεφύλλισας οὕτως·
  εἰ φάγονται γυναῖκες καρπὸν κοιλίας αὐτῶν; ἐπιφυλλίδα ἐποίησεν µάγειρος·
  φονευθήσονται νήπια θηλάζοντα µαστούς; ἀποκτενεῖς ἐν ἁγιάσµατι κυρίου ἱερέα
  καὶ προφήτην; <span style="color:#b00e23">(21)</span> Ἐκοιµήθησαν εἰς τὴν
  ἔξοδον παιδάριον καὶ πρεσβύτης· παρθένοι µου καὶ νεανίσκοι µου ἐπορεύθησαν ἐν
  αἰχµαλωσίᾳ· ἐν ῥοµφαίᾳ καὶ ἐν λιµῷ ἀπέκτεινας, ἐν ἡµέρᾳ ὀργῆς σου
  ἐµαγείρευσας, οὐκ ἐφείσω. <span style="color:#b00e23">(22)</span> Ἐκάλεσεν
  ἡµέραν ἑορτῆς παροικίας µου κυκλόθεν, καὶ οὐκ ἐγένοντο ἐν ἡµέρᾳ ὀργῆς κυρίου
  ἀνασῳζόµενος καὶ καταλελειµµένος, ὡς ἐπεκράτησα καὶ ἐπλήθυνα ἐχθρούς µου
  πάντας.</p>

  <h3 id="lamentations_of_jeremiah3">3</h3>

  <p><span style="color:#b00e23">(1)</span> Ἐγὼ ἀνὴρ ὁ βλέπων πτωχείαν ἐν ῥάβδῳ
  θυµοῦ αὐτοῦ ἐπ’ ἐµέ· <span style="color:#b00e23">(2)</span> παρέλαβέν µε καὶ
  ἀπήγαγεν εἰς σκότος καὶ οὐ φῶς, <span style="color:#b00e23">(3)</span> πλὴν
  ἐν ἐµοὶ ἐπέστρεψεν χεῖρα αὐτοῦ ὅλην τὴν ἡµέραν. <span style=
  "color:#b00e23">(4)</span> Ἐπαλαίωσεν σάρκας µου καὶ δέρµα µου, ὀστέα µου
  συνέτριψεν· <span style="color:#b00e23">(5)</span> ἀνῳκοδόµησεν κατ’ ἐµοῦ καὶ
  ἐκύκλωσεν κεφαλήν µου καὶ ἐµόχθησεν, <span style="color:#b00e23">(6)</span>
  ἐν σκοτεινοῖς ἐκάθισέν µε ὡς νεκροὺς αἰῶνος. <span style=
  "color:#b00e23">(7)</span> Ἀνῳκοδόµησεν κατ’ ἐµοῦ, καὶ οὐκ ἐξελεύσοµαι,
  ἐβάρυνεν χαλκόν µου· <span style="color:#b00e23">(8)</span> καί γε κεκράξοµαι
  καὶ βοήσω, ἀπέφραξεν προσευχήν µου· <span style="color:#b00e23">(9)</span>
  ἀνῳκοδόµησεν ὁδούς µου, ἐνέφραξεν τρίβους µου, ἐτάραξεν. <span style=
  "color:#b00e23">(10)</span> Ἄρκος ἐνεδρεύουσα αὐτός µοι, λέων ἐν κρυφαίοις·
  <span style="color:#b00e23">(11)</span> κατεδίωξεν ἀφεστηκότα καὶ κατέπαυσέν
  µε, ἔθετό µε ἠφανισµένην· <span style="color:#b00e23">(12)</span> ἐνέτεινεν
  τόξον αὐτοῦ καὶ ἐστήλωσέν µε ὡς σκοπὸν εἰς βέλος. <span style=
  "color:#b00e23">(13)</span> Εἰσήγαγεν τοῖς νεφροῖς µου ἰοὺς φαρέτρας αὐτοῦ·
  <span style="color:#b00e23">(14)</span> ἐγενήθην γέλως παντὶ λαῷ µου, ψαλµὸς
  αὐτῶν ὅλην τὴν ἡµέραν· <span style="color:#b00e23">(15)</span> ἐχόρτασέν µε
  πικρίας, ἐµέθυσέν µε χολῆς. <span style="color:#b00e23">(16)</span> Καὶ
  ἐξέβαλεν ψήφῳ ὀδόντας µου, ἐψώµισέν µε σποδόν· <span style=
  "color:#b00e23">(17)</span> καὶ ἀπώσατο ἐξ εἰρήνης ψυχήν µου, ἐπελαθόµην
  ἀγαθὰ <span style="color:#b00e23">(18)</span> καὶ εἶπα Ἀπώλετο νῖκός µου καὶ
  ἡ ἐλπίς µου ἀπὸ κυρίου. <span style="color:#b00e23">(19)</span> Ἐµνήσθην ἀπὸ
  πτωχείας µου καὶ ἐκ διωγµοῦ µου πικρίας καὶ χολῆς µου· <span style=
  "color:#b00e23">(20)</span> µνησθήσεται καὶ καταδολεσχήσει ἐπ’ ἐµὲ ἡ ψυχή
  µου· <span style="color:#b00e23">(21)</span> ταύτην τάξω εἰς τὴν καρδίαν µου,
  διὰ τοῦτο ὑποµενῶ. <span style="color:#b00e23">(25)</span> Ἀγαθὸς κύριος τοῖς
  ὑποµένουσιν αὐτόν, ψυχῇ ἣ ζητήσει αὐτὸν ἀγαθὸν <span style=
  "color:#b00e23">(26)</span> καὶ ὑποµενεῖ καὶ ἡσυχάσει εἰς τὸ σωτήριον κυρίου.
  <span style="color:#b00e23">(27)</span> ἀγαθὸν ἀνδρὶ ὅταν ἄρῃ ζυγὸν ἐν
  νεότητι αὐτοῦ. <span style="color:#b00e23">(28)</span> Καθήσεται κατὰ µόνας
  καὶ σιωπήσεται, ὅτι ἦρεν ἐφ’ ἑαυτῷ· <span style="color:#b00e23">(29)</span>
  <span style="color:#b00e23">(30)</span> δώσει τῷ παίοντι αὐτὸν σιαγόνα,
  χορτασθήσεται ὀνειδισµῶν. <span style="color:#b00e23">(31)</span> Ὅτι οὐκ εἰς
  τὸν αἰῶνα ἀπώσεται κύριος· <span style="color:#b00e23">(32)</span> ὅτι ὁ
  ταπεινώσας οἰκτιρήσει κατὰ τὸ πλῆθος τοῦ ἐλέους αὐτοῦ· <span style=
  "color:#b00e23">(33)</span> ὅτι οὐκ ἀπεκρίθη ἀπὸ καρδίας αὐτοῦ καὶ
  ἐταπείνωσεν υἱοὺς ἀνδρός. <span style="color:#b00e23">(34)</span> Τοῦ
  ταπεινῶσαι ὑπὸ τοὺς πόδας αὐτοῦ πάντας δεσµίους γῆς, <span style=
  "color:#b00e23">(35)</span> τοῦ ἐκκλῖναι κρίσιν ἀνδρὸς κατέναντι προσώπου
  ὑψίστου, <span style="color:#b00e23">(36)</span> καταδικάσαι ἄνθρωπον ἐν τῷ
  κρίνεσθαι αὐτὸν κύριος οὐκ εἶπεν. <span style="color:#b00e23">(37)</span> Τίς
  οὕτως εἶπεν, καὶ ἐγενήθη; κύριος οὐκ ἐνετείλατο, <span style=
  "color:#b00e23">(38)</span> ἐκ στόµατος ὑψίστου οὐκ ἐξελεύσεται τὰ κακὰ καὶ
  τὸ ἀγαθόν; <span style="color:#b00e23">(39)</span> τί γογγύσει ἄνθρωπος ζῶν,
  ἀνὴρ περὶ τῆς ἁµαρτίας αὐτοῦ; <span style="color:#b00e23">(40)</span>
  Ἐξηρευνήθη ἡ ὁδὸς ἡµῶν καὶ ἠτάσθη, καὶ ἐπιστρέψωµεν ἕως κυρίου· <span style=
  "color:#b00e23">(41)</span> ἀναλάβωµεν καρδίας ἡµῶν ἐπὶ χειρῶν πρὸς ὑψηλὸν ἐν
  οὐρανῷ <span style="color:#b00e23">(42)</span> Ἡµαρτήσαµεν, ἠσεβήσαµεν, καὶ
  οὐχ ἱλάσθης. <span style="color:#b00e23">(43)</span> Ἐπεσκέπασας ἐν θυµῷ καὶ
  ἀπεδίωξας ἡµᾶς· ἀπέκτεινας, οὐκ ἐφείσω. <span style=
  "color:#b00e23">(44)</span> ἐπεσκέπασας νεφέλην σεαυτῷ εἵνεκεν προσευχῆς,
  <span style="color:#b00e23">(45)</span> καµµύσαι µε καὶ ἀπωσθῆναι ἔθηκας ἡµᾶς
  ἐν µέσῳ τῶν λαῶν. <span style="color:#b00e23">(46)</span> Διήνοιξαν ἐφ’ ἡµᾶς
  τὸ στόµα αὐτῶν πάντες οἱ ἐχθροὶ ἡµῶν· <span style="color:#b00e23">(47)</span>
  φόβος καὶ θυµὸς ἐγενήθη ἡµῖν, ἔπαρσις καὶ συντριβή· <span style=
  "color:#b00e23">(48)</span> ἀφέσεις ὑδάτων κατάξει ὁ ὀφθαλµός µου ἐπὶ τὸ
  σύντριµµα τῆς θυγατρὸς τοῦ λαοῦ µου. <span style="color:#b00e23">(49)</span>
  Ὁ ὀφθαλµός µου κατεπόθη, καὶ οὐ σιγήσοµαι τοῦ µὴ εἶναι ἔκνηψιν, <span style=
  "color:#b00e23">(50)</span> ἕως οὗ διακύψῃ καὶ ἴδῃ κύριος ἐξ οὐρανοῦ·
  <span style="color:#b00e23">(51)</span> ὁ ὀφθαλµός µου ἐπιφυλλιεῖ ἐπὶ τὴν
  ψυχήν µου παρὰ πάσας θυγατέρας πόλεως. <span style=
  "color:#b00e23">(52)</span> Θηρεύοντες ἐθήρευσάν µε ὡς στρουθίον οἱ ἐχθροί
  µου δωρεάν, <span style="color:#b00e23">(53)</span> ἐθανάτωσαν ἐν λάκκῳ ζωήν
  µου καὶ ἐπέθηκαν λίθον ἐπ’ ἐµοί, <span style="color:#b00e23">(54)</span>
  ὑπερεχύθη ὕδωρ ἐπὶ κεφαλήν µου· εἶπα Ἀπῶσµαι. <span style=
  "color:#b00e23">(55)</span> Ἐπεκαλεσάµην τὸ ὄνοµά σου, κύριε, ἐκ λάκκου
  κατωτάτου· <span style="color:#b00e23">(56)</span> φωνήν µου ἤκουσας Μὴ
  κρύψῃς τὰ ὦτά σου εἰς τὴν δέησίν µου. <span style="color:#b00e23">(57)</span>
  εἰς τὴν βοήθειάν µου ἤγγισας ἐν ᾗ σε ἡµέρᾳ ἐπεκαλεσάµην· εἶπάς µοι Μὴ φοβοῦ.
  <span style="color:#b00e23">(58)</span> Ἐδίκασας, κύριε, τὰς δίκας τῆς ψυχῆς
  µου, ἐλυτρώσω τὴν ζωήν µου· <span style="color:#b00e23">(59)</span> εἶδες,
  κύριε, τὰς ταραχάς µου, ἔκρινας τὴν κρίσιν µου· <span style=
  "color:#b00e23">(60)</span> εἶδες πᾶσαν τὴν ἐκδίκησιν αὐτῶν εἰς πάντας
  διαλογισµοὺς αὐτῶν ἐν ἐµοί. <span style="color:#b00e23">(61)</span> Ἤκουσας
  τὸν ὀνειδισµὸν αὐτῶν, πάντας τοὺς διαλογισµοὺς αὐτῶν κατ’ ἐµοῦ, <span style=
  "color:#b00e23">(62)</span> χείλη ἐπανιστανοµένων µοι καὶ µελέτας αὐτῶν κατ’
  ἐµοῦ ὅλην τὴν ἡµέραν, <span style="color:#b00e23">(63)</span> καθέδραν αὐτῶν
  καὶ ἀνάστασιν αὐτῶν· ἐπίβλεψον ἐπὶ τοὺς ὀφθαλµοὺς αὐτῶν. <span style=
  "color:#b00e23">(64)</span> Ἀποδώσεις αὐτοῖς ἀνταπόδοµα, κύριε, κατὰ τὰ ἔργα
  τῶν χειρῶν αὐτῶν, <span style="color:#b00e23">(65)</span> ἀποδώσεις αὐτοῖς
  ὑπερασπισµὸν καρδίας, µόχθον σου αὐτοῖς, <span style=
  "color:#b00e23">(66)</span> καταδιώξεις ἐν ὀργῇ καὶ ἐξαναλώσεις αὐτοὺς
  ὑποκάτω τοῦ οὐρανοῦ, κύριε.</p>

  <h3 id="lamentations_of_jeremiah4">4</h3>

  <p><span style="color:#b00e23">(1)</span> Πῶς ἀµαυρωθήσεται χρυσίον,
  ἀλλοιωθήσεται τὸ ἀργύριον τὸ ἀγαθόν; ἐξεχύθησαν λίθοι ἅγιοι ἐπ’ ἀρχῆς πασῶν
  ἐξόδων. <span style="color:#b00e23">(2)</span> Υἱοὶ Σιων οἱ τίµιοι οἱ
  ἐπηρµένοι ἐν χρυσίῳ πῶς ἐλογίσθησαν εἰς ἀγγεῖα ὀστράκινα ἔργα χειρῶν
  κεραµέως; <span style="color:#b00e23">(3)</span> Καί γε δράκοντες ἐξέδυσαν
  µαστούς, ἐθήλασαν σκύµνοι αὐτῶν· θυγατέρες λαοῦ µου εἰς ἀνίατον ὡς στρουθίον
  ἐν ἐρήµῳ. <span style="color:#b00e23">(4)</span> Ἐκολλήθη ἡ γλῶσσα θηλάζοντος
  πρὸς τὸν φάρυγγα αὐτοῦ ἐν δίψει· νήπια ᾔτησαν ἄρτον, ὁ διακλῶν οὐκ ἔστιν
  αὐτοῖς. <span style="color:#b00e23">(5)</span> Οἱ ἔσθοντες τὰς τρυφὰς
  ἠφανίσθησαν ἐν ταῖς ἐξόδοις, οἱ τιθηνούµενοι ἐπὶ κόκκων περιεβάλοντο κοπρίας.
  <span style="color:#b00e23">(6)</span> Καὶ ἐµεγαλύνθη ἀνοµία θυγατρὸς λαοῦ
  µου ὑπὲρ ἀνοµίας Σοδοµων τῆς κατεστραµµένης ὥσπερ σπουδῇ, καὶ οὐκ ἐπόνεσαν ἐν
  αὐτῇ χεῖρας. <span style="color:#b00e23">(7)</span> Ἐκαθαριώθησαν ναζιραῖοι
  αὐτῆς ὑπὲρ χιόνα, ἔλαµψαν ὑπὲρ γάλα, ἐπυρρώθησαν ὑπὲρ λίθους σαπφείρου τὸ
  ἀπόσπασµα αὐτῶν. <span style="color:#b00e23">(8)</span> Ἐσκότασεν ὑπὲρ
  ἀσβόλην τὸ εἶδος αὐτῶν, οὐκ ἐπεγνώσθησαν ἐν ταῖς ἐξόδοις· ἐπάγη δέρµα αὐτῶν
  ἐπὶ τὰ ὀστέα αὐτῶν, ἐξηράνθησαν, ἐγενήθησαν ὥσπερ ξύλον. <span style=
  "color:#b00e23">(9)</span> Καλοὶ ἦσαν οἱ τραυµατίαι ῥοµφαίας ἢ οἱ τραυµατίαι
  λιµοῦ· ἐπορεύθησαν ἐκκεκεντηµένοι ἀπὸ γενηµάτων ἀγρῶν. <span style=
  "color:#b00e23">(10)</span> Χεῖρες γυναικῶν οἰκτιρµόνων ἥψησαν τὰ παιδία
  αὐτῶν, ἐγενήθησαν εἰς βρῶσιν αὐταῖς ἐν τῷ συντρίµµατι τῆς θυγατρὸς λαοῦ µου.
  <span style="color:#b00e23">(11)</span> Συνετέλεσεν κύριος θυµὸν αὐτοῦ,
  ἐξέχεεν θυµὸν ὀργῆς αὐτοῦ καὶ ἀνῆψεν πῦρ ἐν Σιων, καὶ κατέφαγεν τὰ θεµέλια
  αὐτῆς. <span style="color:#b00e23">(12)</span> Οὐκ ἐπίστευσαν βασιλεῖς γῆς,
  πάντες οἱ κατοικοῦντες τὴν οἰκουµένην, ὅτι εἰσελεύσεται ἐχθρὸς καὶ ἐκθλίβων
  διὰ τῶν πυλῶν Ιερουσαληµ. <span style="color:#b00e23">(13)</span> Ἐξ ἁµαρτιῶν
  προφητῶν αὐτῆς, ἀδικιῶν ἱερέων αὐτῆς τῶν ἐκχεόντων αἷµα δίκαιον ἐν µέσῳ
  αὐτῆς. <span style="color:#b00e23">(14)</span> Ἐσαλεύθησαν ἐγρήγοροι αὐτῆς ἐν
  ταῖς ἐξόδοις, ἐµολύνθησαν ἐν αἵµατι· ἐν τῷ µὴ δύνασθαι αὐτοὺς ἥψαντο
  ἐνδυµάτων αὐτῶν. <span style="color:#b00e23">(15)</span> Ἀπόστητε ἀκαθάρτων —
  καλέσατε αὐτούς — ἀπόστητε ἀπόστητε, µὴ ἅπτεσθε, ὅτι ἀνήφθησαν καί γε
  ἐσαλεύθησαν· εἴπατε ἐν τοῖς ἔθνεσιν Οὐ µὴ προσθῶσιν τοῦ παροικεῖν.
  <span style="color:#b00e23">(16)</span> Πρόσωπον κυρίου µερὶς αὐτῶν, οὐ
  προσθήσει ἐπιβλέψαι αὐτοῖς· πρόσωπον ἱερέων οὐκ ἔλαβον, πρεσβύτας οὐκ
  ἠλέησαν. <span style="color:#b00e23">(17)</span> Ἔτι ὄντων ἡµῶν ἐξέλιπον οἱ
  ὀφθαλµοὶ ἡµῶν εἰς τὴν βοήθειαν ἡµῶν µάταια· ἀποσκοπευόντων ἡµῶν
  ἀπεσκοπεύσαµεν εἰς ἔθνος οὐ σῷζον. <span style="color:#b00e23">(18)</span>
  Ἐθηρεύσαµεν µικροὺς ἡµῶν τοῦ µὴ πορεύεσθαι ἐν ταῖς πλατείαις ἡµῶν· ἤγγικεν ὁ
  καιρὸς ἡµῶν, ἐπληρώθησαν αἱ ἡµέραι ἡµῶν, πάρεστιν ὁ καιρὸς ἡµῶν. <span style=
  "color:#b00e23">(19)</span> Κοῦφοι ἐγένοντο οἱ διώκοντες ἡµᾶς ὑπὲρ ἀετοὺς
  οὐρανοῦ, ἐπὶ τῶν ὀρέων ἐξήφθησαν, ἐν ἐρήµῳ ἐνήδρευσαν ἡµᾶς. <span style=
  "color:#b00e23">(20)</span> Πνεῦµα προσώπου ἡµῶν χριστὸς κυρίου συνελήµφθη ἐν
  ταῖς διαφθοραῖς αὐτῶν, οὗ εἴπαµεν Ἐν τῇ σκιᾷ αὐτοῦ ζησόµεθα ἐν τοῖς ἔθνεσιν.
  <span style="color:#b00e23">(21)</span> Χαῖρε καὶ εὐφραίνου, θύγατερ
  Ιδουµαίας ἡ κατοικοῦσα ἐπὶ γῆς· καί γε ἐπὶ σὲ διελεύσεται τὸ ποτήριον κυρίου,
  καὶ µεθυσθήσῃ καὶ ἀποχεεῖς. <span style="color:#b00e23">(22)</span> Ἐξέλιπεν
  ἡ ἀνοµία σου, θύγατερ Σιων· οὐ προσθήσει ἔτι ἀποικίσαι σε. ἐπεσκέψατο ἀνοµίας
  σου, θύγατερ Εδωµ· ἀπεκάλυψεν ἐπὶ τὰ ἀσεβήµατά σου.</p>

  <h3 id="lamentations_of_jeremiah5">5</h3>

  <p><span style="color:#b00e23">(1)</span> Μνήσθητι, κύριε, ὅ τι ἐγενήθη ἡµῖν·
  ἐπίβλεψον καὶ ἰδὲ τὸν ὀνειδισµὸν ἡµῶν. <span style="color:#b00e23">(2)</span>
  κληρονοµία ἡµῶν µετεστράφη ἀλλοτρίοις, οἱ οἶκοι ἡµῶν ξένοις. <span style=
  "color:#b00e23">(3)</span> ὀρφανοὶ ἐγενήθηµεν, οὐχ ὑπάρχει πατήρ· µητέρες
  ἡµῶν ὡς αἱ χῆραι. <span style="color:#b00e23">(4)</span> ἐξ ἡµερῶν ἡµῶν ξύλα
  ἡµῶν ἐν ἀλλάγµατι ἦλθεν. <span style="color:#b00e23">(5)</span> ἐπὶ τὸν
  τράχηλον ἡµῶν ἐδιώχθηµεν· ἐκοπιάσαµεν, οὐκ ἀνεπαύθηµεν. <span style=
  "color:#b00e23">(6)</span> Αἴγυπτος ἔδωκεν χεῖρα, Ασσουρ εἰς πλησµονὴν αὐτῶν.
  <span style="color:#b00e23">(7)</span> οἱ πατέρες ἡµῶν ἥµαρτον, οὐχ
  ὑπάρχουσιν· ἡµεῖς τὰ ἀνοµήµατα αὐτῶν ὑπέσχοµεν. <span style=
  "color:#b00e23">(8)</span> δοῦλοι ἐκυρίευσαν ἡµῶν, λυτρούµενος οὐκ ἔστιν ἐκ
  τῆς χειρὸς αὐτῶν. <span style="color:#b00e23">(9)</span> ἐν ταῖς ψυχαῖς ἡµῶν
  εἰσοίσοµεν ἄρτον ἡµῶν ἀπὸ προσώπου ῥοµφαίας τῆς ἐρήµου. <span style=
  "color:#b00e23">(10)</span> τὸ δέρµα ἡµῶν ὡς κλίβανος ἐπελιώθη, συνεσπάσθησαν
  ἀπὸ προσώπου καταιγίδων λιµοῦ. <span style="color:#b00e23">(11)</span>
  γυναῖκας ἐν Σιων ἐταπείνωσαν, παρθένους ἐν πόλεσιν Ιουδα. <span style=
  "color:#b00e23">(12)</span> ἄρχοντες ἐν χερσὶν αὐτῶν ἐκρεµάσθησαν,
  πρεσβύτεροι οὐκ ἐδοξάσθησαν. <span style="color:#b00e23">(13)</span> ἐκλεκτοὶ
  κλαυθµὸν ἀνέλαβον, καὶ νεανίσκοι ἐν ξύλῳ ἠσθένησαν. <span style=
  "color:#b00e23">(14)</span> καὶ πρεσβῦται ἀπὸ πύλης κατέπαυσαν, ἐκλεκτοὶ ἐκ
  ψαλµῶν αὐτῶν κατέπαυσαν. <span style="color:#b00e23">(15)</span> κατέλυσεν
  χαρὰ καρδίας ἡµῶν, ἐστράφη εἰς πένθος ὁ χορὸς ἡµῶν. <span style=
  "color:#b00e23">(16)</span> ἔπεσεν ὁ στέφανος τῆς κεφαλῆς ἡµῶν· οὐαὶ δὴ ἡµῖν,
  ὅτι ἡµάρτοµεν. <span style="color:#b00e23">(17)</span> περὶ τούτου ἐγενήθη
  ὀδυνηρὰ ἡ καρδία ἡµῶν, περὶ τούτου ἐσκότασαν οἱ ὀφθαλµοὶ ἡµῶν· <span style=
  "color:#b00e23">(18)</span> ἐπ’ ὄρος Σιων, ὅτι ἠφανίσθη, ἀλώπεκες διῆλθον ἐν
  αὐτῇ. <span style="color:#b00e23">(19)</span> σὺ δέ, κύριε, εἰς τὸν αἰῶνα
  κατοικήσεις, ὁ θρόνος σου εἰς γενεὰν καὶ γενεάν. <span style=
  "color:#b00e23">(20)</span> ἵνα τί εἰς νῖκος ἐπιλήσῃ ἡµῶν, καταλείψεις ἡµᾶς
  εἰς µακρότητα ἡµερῶν; <span style="color:#b00e23">(21)</span> ἐπίστρεψον
  ἡµᾶς, κύριε, πρὸς σέ, καὶ ἐπιστραφησόµεθα· καὶ ἀνακαίνισον ἡµέρας ἡµῶν καθὼς
  ἔµπροσθεν. <span style="color:#b00e23">(22)</span> ὅτι ἀπωθούµενος ἀπώσω
  ἡµᾶς, ὠργίσθης ἐφ’ ἡµᾶς ἕως σφόδρα.</p>
</body>
</html>
