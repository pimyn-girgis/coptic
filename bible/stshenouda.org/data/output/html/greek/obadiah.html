<!DOCTYPE html>
<html>
<head>
  <title>Obadiah</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="obadiah">Obadiah</h2><a href="#obadiah1">1</a>
  <h3 id="obadiah1">1</h3><span style="color:#b00e23">(1)</span> Ὅρασις Αβδιου.
  Τάδε λέγει κύριος ὁ θεὸς τῇ Ιδουµαίᾳ Ἀκοὴν ἤκουσα παρὰ κυρίου, καὶ περιοχὴν
  εἰς τὰ ἔθνη ἐξαπέστειλεν Ἀνάστητε καὶ ἐξαναστῶµεν ἐπ’ αὐτὴν εἰς πόλεµον.
  <span style="color:#b00e23">(2)</span> ἰδοὺ ὀλιγοστὸν δέδωκά σε ἐν τοῖς
  ἔθνεσιν, ἠτιµωµένος σὺ εἶ σφόδρα. <span style="color:#b00e23">(3)</span>
  ὑπερηφανία τῆς καρδίας σου ἐπῆρέν σε κατασκηνοῦντα ἐν ταῖς ὀπαῖς τῶν πετρῶν,
  ὑψῶν κατοικίαν αὐτοῦ λέγων ἐν καρδίᾳ αὐτοῦ Τίς µε κατάξει ἐπὶ τὴν γῆν;
  <span style="color:#b00e23">(4)</span> ἐὰν µετεωρισθῇς ὡς ἀετὸς καὶ ἐὰν ἀνὰ
  µέσον τῶν ἄστρων θῇς νοσσιάν σου, ἐκεῖθεν κατάξω σε, λέγει κύριος.
  <span style="color:#b00e23">(5)</span> εἰ κλέπται εἰσῆλθον πρὸς σὲ ἢ λῃσταὶ
  νυκτός, ποῦ ἂν ἀπερρίφης; οὐκ ἂν ἔκλεψαν τὰ ἱκανὰ ἑαυτοῖς; καὶ εἰ τρυγηταὶ
  εἰσῆλθον πρὸς σέ, οὐκ ἂν ὑπελίποντο ἐπιφυλλίδα; <span style=
  "color:#b00e23">(6)</span> πῶς ἐξηρευνήθη Ησαυ καὶ κατελήµφθη αὐτοῦ τὰ
  κεκρυµµένα. <span style="color:#b00e23">(7)</span> ἕως τῶν ὁρίων σου
  ἐξαπέστειλάν σε πάντες οἱ ἄνδρες τῆς διαθήκης σου, ἀντέστησάν σοι ἠδυνάσθησαν
  πρὸς σὲ ἄνδρες εἰρηνικοί σου, ἔθηκαν ἔνεδρα ὑποκάτω σου, οὐκ ἔστιν σύνεσις
  αὐτοῖς. <span style="color:#b00e23">(8)</span> ἐν ἐκείνῃ τῇ ἡµέρᾳ, λέγει
  κύριος, ἀπολῶ σοφοὺς ἐκ τῆς Ιδουµαίας καὶ σύνεσιν ἐξ ὄρους Ησαυ· <span style=
  "color:#b00e23">(9)</span> καὶ πτοηθήσονται οἱ µαχηταί σου οἱ ἐκ Θαιµαν, ὅπως
  ἐξαρθῇ ἄνθρωπος ἐξ ὄρους Ησαυ <span style="color:#b00e23">(10)</span> διὰ τὴν
  σφαγὴν καὶ τὴν ἀσέβειαν τὴν εἰς τὸν ἀδελφόν σου Ιακωβ, καὶ καλύψει σε αἰσχύνη
  καὶ ἐξαρθήσῃ εἰς τὸν αἰῶνα. <span style="color:#b00e23">(11)</span> Ἀφ’ ἧς
  ἡµέρας ἀντέστης ἐξ ἐναντίας ἐν ἡµέρᾳ αἰχµαλωτευόντων ἀλλογενῶν δύναµιν αὐτοῦ
  καὶ ἀλλότριοι εἰσῆλθον εἰς πύλας αὐτοῦ καὶ ἐπὶ Ιερουσαληµ ἔβαλον κλήρους, καὶ
  σὺ ἦς ὡς εἷς ἐξ αὐτῶν. <span style="color:#b00e23">(12)</span> καὶ µὴ ἐπίδῃς
  ἡµέραν ἀδελφοῦ σου ἐν ἡµέρᾳ ἀλλοτρίων καὶ µὴ ἐπιχαρῇς ἐπὶ τοὺς υἱοὺς Ιουδα ἐν
  ἡµέρᾳ ἀπωλείας αὐτῶν καὶ µὴ µεγαλορρηµονήσῃς ἐν ἡµέρᾳ θλίψεως· <span style=
  "color:#b00e23">(13)</span> µηδὲ εἰσέλθῃς εἰς πύλας λαῶν ἐν ἡµέρᾳ πόνων αὐτῶν
  µηδὲ ἐπίδῃς καὶ σὺ τὴν συναγωγὴν αὐτῶν ἐν ἡµέρᾳ ὀλέθρου αὐτῶν µηδὲ συνεπιθῇ
  ἐπὶ τὴν δύναµιν αὐτῶν ἐν ἡµέρᾳ ἀπωλείας αὐτῶν· <span style=
  "color:#b00e23">(14)</span> µηδὲ ἐπιστῇς ἐπὶ τὰς διεκβολὰς αὐτῶν τοῦ
  ἐξολεθρεῦσαι τοὺς ἀνασῳζοµένους αὐτῶν µηδὲ συγκλείσῃς τοὺς φεύγοντας ἐξ αὐτῶν
  ἐν ἡµέρᾳ θλίψεως. <span style="color:#b00e23">(15)</span> διότι ἐγγὺς ἡµέρα
  κυρίου ἐπὶ πάντα τὰ ἔθνη· ὃν τρόπον ἐποίησας, οὕτως ἔσται σοι· τὸ ἀνταπόδοµά
  σου ἀνταποδοθήσεται εἰς κεφαλήν σου· <span style="color:#b00e23">(16)</span>
  διότι ὃν τρόπον ἔπιες ἐπὶ τὸ ὄρος τὸ ἅγιόν µου, πίονται πάντα τὰ ἔθνη οἶνον·
  πίονται καὶ καταβήσονται καὶ ἔσονται καθὼς οὐχ ὑπάρχοντες. <span style=
  "color:#b00e23">(17)</span> Ἐν δὲ τῷ ὄρει Σιων ἔσται ἡ σωτηρία, καὶ ἔσται
  ἅγιον· καὶ κατακληρονοµήσουσιν ὁ οἶκος Ιακωβ τοὺς κατακληρονοµήσαντας αὐτούς.
  <span style="color:#b00e23">(18)</span> καὶ ἔσται ὁ οἶκος Ιακωβ πῦρ, ὁ δὲ
  οἶκος Ιωσηφ φλόξ, ὁ δὲ οἶκος Ησαυ εἰς καλάµην, καὶ ἐκκαυθήσονται εἰς αὐτοὺς
  καὶ καταφάγονται αὐτούς, καὶ οὐκ ἔσται πυροφόρος ἐν τῷ οἴκῳ Ησαυ, διότι
  κύριος ἐλάλησεν. <span style="color:#b00e23">(19)</span> καὶ
  κατακληρονοµήσουσιν οἱ ἐν Ναγεβ τὸ ὄρος τὸ Ησαυ καὶ οἱ ἐν τῇ Σεφηλα τοὺς
  ἀλλοφύλους καὶ κατακληρονοµήσουσιν τὸ ὄρος Εφραιµ καὶ τὸ πεδίον Σαµαρείας καὶ
  Βενιαµιν καὶ τὴν Γαλααδῖτιν. <span style="color:#b00e23">(20)</span> καὶ τῆς
  µετοικεσίας ἡ ἀρχὴ αὕτη· τοῖς υἱοῖς Ισραηλ γῆ τῶν Χαναναίων ἕως Σαρεπτων καὶ
  ἡ µετοικεσία Ιερουσαληµ ἕως Εφραθα, καὶ κληρονοµήσουσιν τὰς πόλεις τοῦ Ναγεβ.
  <span style="color:#b00e23">(21)</span> καὶ ἀναβήσονται ἄνδρες σεσῳσµένοι ἐξ
  ὄρους Σιων τοῦ ἐκδικῆσαι τὸ ὄρος Ησαυ, καὶ ἔσται τῷ κυρίῳ ἡ βασιλεία.
</body>
</html>
