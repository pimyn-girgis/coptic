<!DOCTYPE html>
<html>
<head>
  <title>Exodus</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="exodus">Exodus</h2><a href="#exodus1">1</a> <a href="#exodus2">2</a>
  <a href="#exodus3">3</a> <a href="#exodus4">4</a> <a href="#exodus5">5</a>
  <a href="#exodus6">6</a> <a href="#exodus7">7</a> <a href="#exodus8">8</a>
  <a href="#exodus9">9</a> <a href="#exodus10">10</a> <a href=
  "#exodus11">11</a> <a href="#exodus12">12</a> <a href="#exodus13">13</a>
  <a href="#exodus14">14</a> <a href="#exodus15">15</a> <a href=
  "#exodus16">16</a> <a href="#exodus17">17</a> <a href="#exodus18">18</a>
  <a href="#exodus19">19</a> <a href="#exodus20">20</a> <a href=
  "#exodus21">21</a> <a href="#exodus22">22</a> <a href="#exodus23">23</a>
  <a href="#exodus24">24</a> <a href="#exodus25">25</a> <a href=
  "#exodus26">26</a> <a href="#exodus27">27</a> <a href="#exodus28">28</a>
  <a href="#exodus29">29</a> <a href="#exodus30">30</a> <a href=
  "#exodus31">31</a> <a href="#exodus32">32</a> <a href="#exodus33">33</a>
  <a href="#exodus34">34</a> <a href="#exodus35">35</a> <a href=
  "#exodus36">36</a> <a href="#exodus37">37</a> <a href="#exodus38">38</a>
  <a href="#exodus39">39</a> <a href="#exodus40">40</a>
  <h3 id="exodus1">1</h3><span style="color:#b00e23">(1)</span> Ταῦτα τὰ
  ὀνόµατα τῶν υἱῶν Ισραηλ τῶν εἰσπεπορευµένων εἰς Αἴγυπτον ἅµα Ιακωβ τῷ πατρὶ
  αὐτῶν — ἕκαστος πανοικίᾳ αὐτῶν εἰσήλθοσαν — <span style=
  "color:#b00e23">(2)</span> Ρουβην, Συµεων, Λευι, Ιουδας, <span style=
  "color:#b00e23">(3)</span> Ισσαχαρ, Ζαβουλων καὶ Βενιαµιν, <span style=
  "color:#b00e23">(4)</span> Δαν καὶ Νεφθαλι, Γαδ καὶ Ασηρ. <span style=
  "color:#b00e23">(5)</span> Ιωσηφ δὲ ἦν ἐν Αἰγύπτῳ. ἦσαν δὲ πᾶσαι ψυχαὶ ἐξ
  Ιακωβ πέντε καὶ ἑβδοµήκοντα. <span style="color:#b00e23">(6)</span>
  ἐτελεύτησεν δὲ Ιωσηφ καὶ πάντες οἱ ἀδελφοὶ αὐτοῦ καὶ πᾶσα ἡ γενεὰ ἐκείνη.
  <span style="color:#b00e23">(7)</span> οἱ δὲ υἱοὶ Ισραηλ ηὐξήθησαν καὶ
  ἐπληθύνθησαν καὶ χυδαῖοι ἐγένοντο καὶ κατίσχυον σφόδρα σφόδρα, ἐπλήθυνεν δὲ ἡ
  γῆ αὐτούς. <span style="color:#b00e23">(8)</span> Ἀνέστη δὲ βασιλεὺς ἕτερος
  ἐπ’ Αἴγυπτον, ὃς οὐκ ᾔδει τὸν Ιωσηφ. <span style="color:#b00e23">(9)</span>
  εἶπεν δὲ τῷ ἔθνει αὐτοῦ Ἰδοὺ τὸ γένος τῶν υἱῶν Ισραηλ µέγα πλῆθος καὶ ἰσχύει
  ὑπὲρ ἡµᾶς· <span style="color:#b00e23">(10)</span> δεῦτε οὖν κατασοφισώµεθα
  αὐτούς, µήποτε πληθυνθῇ καί, ἡνίκα ἂν συµβῇ ἡµῖν πόλεµος, προστεθήσονται καὶ
  οὗτοι πρὸς τοὺς ὑπεναντίους καὶ ἐκπολεµήσαντες ἡµᾶς ἐξελεύσονται ἐκ τῆς γῆς.
  <span style="color:#b00e23">(11)</span> καὶ ἐπέστησεν αὐτοῖς ἐπιστάτας τῶν
  ἔργων, ἵνα κακώσωσιν αὐτοὺς ἐν τοῖς ἔργοις· καὶ ᾠκοδόµησαν πόλεις ὀχυρὰς τῷ
  Φαραω, τήν τε Πιθωµ καὶ Ραµεσση καὶ Ων, ἥ ἐστιν Ἡλίου πόλις. <span style=
  "color:#b00e23">(12)</span> καθότι δὲ αὐτοὺς ἐταπείνουν, τοσούτῳ πλείους
  ἐγίνοντο καὶ ἴσχυον σφόδρα σφόδρα· καὶ ἐβδελύσσοντο οἱ Αἰγύπτιοι ἀπὸ τῶν υἱῶν
  Ισραηλ. <span style="color:#b00e23">(13)</span> καὶ κατεδυνάστευον οἱ
  Αἰγύπτιοι τοὺς υἱοὺς Ισραηλ βίᾳ <span style="color:#b00e23">(14)</span> καὶ
  κατωδύνων αὐτῶν τὴν ζωὴν ἐν τοῖς ἔργοις τοῖς σκληροῖς, τῷ πηλῷ καὶ τῇ
  πλινθείᾳ καὶ πᾶσι τοῖς ἔργοις τοῖς ἐν τοῖς πεδίοις, κατὰ πάντα τὰ ἔργα, ὧν
  κατεδουλοῦντο αὐτοὺς µετὰ βίας. <span style="color:#b00e23">(15)</span> Καὶ
  εἶπεν ὁ βασιλεὺς τῶν Αἰγυπτίων ταῖς µαίαις τῶν Εβραίων, τῇ µιᾷ αὐτῶν, ᾗ ὄνοµα
  Σεπφωρα, καὶ τὸ ὄνοµα τῆς δευτέρας Φουα, <span style=
  "color:#b00e23">(16)</span> καὶ εἶπεν Ὅταν µαιοῦσθε τὰς Εβραίας καὶ ὦσιν πρὸς
  τῷ τίκτειν, ἐὰν µὲν ἄρσεν ᾖ, ἀποκτείνατε αὐτό, ἐὰν δὲ θῆλυ, περιποιεῖσθε
  αὐτό. <span style="color:#b00e23">(17)</span> ἐφοβήθησαν δὲ αἱ µαῖαι τὸν θεὸν
  καὶ οὐκ ἐποίησαν καθότι συνέταξεν αὐταῖς ὁ βασιλεὺς Αἰγύπτου, καὶ ἐζωογόνουν
  τὰ ἄρσενα. <span style="color:#b00e23">(18)</span> ἐκάλεσεν δὲ ὁ βασιλεὺς
  Αἰγύπτου τὰς µαίας καὶ εἶπεν αὐταῖς Τί ὅτι ἐποιήσατε τὸ πρᾶγµα τοῦτο καὶ
  ἐζωογονεῖτε τὰ ἄρσενα; <span style="color:#b00e23">(19)</span> εἶπαν δὲ αἱ
  µαῖαι τῷ Φαραω Οὐχ ὡς γυναῖκες Αἰγύπτου αἱ Εβραῖαι, τίκτουσιν γὰρ πρὶν ἢ
  εἰσελθεῖν πρὸς αὐτὰς τὰς µαίας· καὶ ἔτικτον. <span style=
  "color:#b00e23">(20)</span> εὖ δὲ ἐποίει ὁ θεὸς ταῖς µαίαις, καὶ ἐπλήθυνεν ὁ
  λαὸς καὶ ἴσχυεν σφόδρα. <span style="color:#b00e23">(21)</span> ἐπειδὴ
  ἐφοβοῦντο αἱ µαῖαι τὸν θεόν, ἐποίησαν ἑαυταῖς οἰκίας. — <span style=
  "color:#b00e23">(22)</span> συνέταξεν δὲ Φαραω παντὶ τῷ λαῷ αὐτοῦ λέγων Πᾶν
  ἄρσεν, ὃ ἐὰν τεχθῇ τοῖς Εβραίοις, εἰς τὸν ποταµὸν ῥίψατε· καὶ πᾶν θῆλυ,
  ζωογονεῖτε αὐτό.
  <h3 id="exodus2">2</h3><span style="color:#b00e23">(1)</span> Ἦν δέ τις ἐκ
  τῆς φυλῆς Λευι, ὃς ἔλαβεν τῶν θυγατέρων Λευι καὶ ἔσχεν αὐτήν. <span style=
  "color:#b00e23">(2)</span> καὶ ἐν γαστρὶ ἔλαβεν καὶ ἔτεκεν ἄρσεν· ἰδόντες δὲ
  αὐτὸ ἀστεῖον ἐσκέπασαν αὐτὸ µῆνας τρεῖς. <span style=
  "color:#b00e23">(3)</span> ἐπεὶ δὲ οὐκ ἠδύναντο αὐτὸ ἔτι κρύπτειν, ἔλαβεν
  αὐτῷ ἡ µήτηρ αὐτοῦ θῖβιν καὶ κατέχρισεν αὐτὴν ἀσφαλτοπίσσῃ καὶ ἐνέβαλεν τὸ
  παιδίον εἰς αὐτὴν καὶ ἔθηκεν αὐτὴν εἰς τὸ ἕλος παρὰ τὸν ποταµόν. <span style=
  "color:#b00e23">(4)</span> καὶ κατεσκόπευεν ἡ ἀδελφὴ αὐτοῦ µακρόθεν µαθεῖν,
  τί τὸ ἀποβησόµενον αὐτῷ. <span style="color:#b00e23">(5)</span> κατέβη δὲ ἡ
  θυγάτηρ Φαραω λούσασθαι ἐπὶ τὸν ποταµόν, καὶ αἱ ἅβραι αὐτῆς παρεπορεύοντο
  παρὰ τὸν ποταµόν· καὶ ἰδοῦσα τὴν θῖβιν ἐν τῷ ἕλει ἀποστείλασα τὴν ἅβραν
  ἀνείλατο αὐτήν. <span style="color:#b00e23">(6)</span> ἀνοίξασα δὲ ὁρᾷ
  παιδίον κλαῖον ἐν τῇ θίβει, καὶ ἐφείσατο αὐτοῦ ἡ θυγάτηρ Φαραω καὶ ἔφη Ἀπὸ
  τῶν παιδίων τῶν Εβραίων τοῦτο. <span style="color:#b00e23">(7)</span> καὶ
  εἶπεν ἡ ἀδελφὴ αὐτοῦ τῇ θυγατρὶ Φαραω Θέλεις καλέσω σοι γυναῖκα τροφεύουσαν
  ἐκ τῶν Εβραίων καὶ θηλάσει σοι τὸ παιδίον; <span style=
  "color:#b00e23">(8)</span> ἡ δὲ εἶπεν αὐτῇ ἡ θυγάτηρ Φαραω Πορεύου. ἐλθοῦσα
  δὲ ἡ νεᾶνις ἐκάλεσεν τὴν µητέρα τοῦ παιδίου. <span style=
  "color:#b00e23">(9)</span> εἶπεν δὲ πρὸς αὐτὴν ἡ θυγάτηρ Φαραω Διατήρησόν µοι
  τὸ παιδίον τοῦτο καὶ θήλασόν µοι αὐτό, ἐγὼ δὲ δώσω σοι τὸν µισθόν. ἔλαβεν δὲ
  ἡ γυνὴ τὸ παιδίον καὶ ἐθήλαζεν αὐτό. <span style="color:#b00e23">(10)</span>
  ἁδρυνθέντος δὲ τοῦ παιδίου εἰσήγαγεν αὐτὸ πρὸς τὴν θυγατέρα Φαραω, καὶ
  ἐγενήθη αὐτῇ εἰς υἱόν· ἐπωνόµασεν δὲ τὸ ὄνοµα αὐτοῦ Μωυσῆν λέγουσα Ἐκ τοῦ
  ὕδατος αὐτὸν ἀνειλόµην. <span style="color:#b00e23">(11)</span> Ἐγένετο δὲ ἐν
  ταῖς ἡµέραις ταῖς πολλαῖς ἐκείναις µέγας γενόµενος Μωυσῆς ἐξῆλθεν πρὸς τοὺς
  ἀδελφοὺς αὐτοῦ τοὺς υἱοὺς Ισραηλ. κατανοήσας δὲ τὸν πόνον αὐτῶν ὁρᾷ ἄνθρωπον
  Αἰγύπτιον τύπτοντά τινα Εβραῖον τῶν ἑαυτοῦ ἀδελφῶν τῶν υἱῶν Ισραηλ·
  <span style="color:#b00e23">(12)</span> περιβλεψάµενος δὲ ὧδε καὶ ὧδε οὐχ ὁρᾷ
  οὐδένα καὶ πατάξας τὸν Αἰγύπτιον ἔκρυψεν αὐτὸν ἐν τῇ ἄµµῳ. <span style=
  "color:#b00e23">(13)</span> ἐξελθὼν δὲ τῇ ἡµέρᾳ τῇ δευτέρᾳ ὁρᾷ δύο ἄνδρας
  Εβραίους διαπληκτιζοµένους καὶ λέγει τῷ ἀδικοῦντι Διὰ τί σὺ τύπτεις τὸν
  πλησίον; <span style="color:#b00e23">(14)</span> ὁ δὲ εἶπεν Τίς σε κατέστησεν
  ἄρχοντα καὶ δικαστὴν ἐφ’ ἡµῶν; µὴ ἀνελεῖν µε σὺ θέλεις, ὃν τρόπον ἀνεῖλες
  ἐχθὲς τὸν Αἰγύπτιον; ἐφοβήθη δὲ Μωυσῆς καὶ εἶπεν Εἰ οὕτως ἐµφανὲς γέγονεν τὸ
  ῥῆµα τοῦτο; <span style="color:#b00e23">(15)</span> ἤκουσεν δὲ Φαραω τὸ ῥῆµα
  τοῦτο καὶ ἐζήτει ἀνελεῖν Μωυσῆν· ἀνεχώρησεν δὲ Μωυσῆς ἀπὸ προσώπου Φαραω καὶ
  ᾤκησεν ἐν γῇ Μαδιαµ· ἐλθὼν δὲ εἰς γῆν Μαδιαµ ἐκάθισεν ἐπὶ τοῦ φρέατος.
  <span style="color:#b00e23">(16)</span> τῷ δὲ ἱερεῖ Μαδιαµ ἦσαν ἑπτὰ
  θυγατέρες ποιµαίνουσαι τὰ πρόβατα τοῦ πατρὸς αὐτῶν Ιοθορ· παραγενόµεναι δὲ
  ἤντλουν, ἕως ἔπλησαν τὰς δεξαµενὰς ποτίσαι τὰ πρόβατα τοῦ πατρὸς αὐτῶν Ιοθορ.
  <span style="color:#b00e23">(17)</span> παραγενόµενοι δὲ οἱ ποιµένες ἐξέβαλον
  αὐτάς· ἀναστὰς δὲ Μωυσῆς ἐρρύσατο αὐτὰς καὶ ἤντλησεν αὐταῖς καὶ ἐπότισεν τὰ
  πρόβατα αὐτῶν. <span style="color:#b00e23">(18)</span> παρεγένοντο δὲ πρὸς
  Ραγουηλ τὸν πατέρα αὐτῶν· ὁ δὲ εἶπεν αὐταῖς Τί ὅτι ἐταχύνατε τοῦ παραγενέσθαι
  σήµερον; <span style="color:#b00e23">(19)</span> αἱ δὲ εἶπαν Ἄνθρωπος
  Αἰγύπτιος ἐρρύσατο ἡµᾶς ἀπὸ τῶν ποιµένων καὶ ἤντλησεν ἡµῖν καὶ ἐπότισεν τὰ
  πρόβατα ἡµῶν. <span style="color:#b00e23">(20)</span> ὁ δὲ εἶπεν ταῖς
  θυγατράσιν αὐτοῦ Καὶ ποῦ ἐστι; καὶ ἵνα τί οὕτως καταλελοίπατε τὸν ἄνθρωπον;
  καλέσατε οὖν αὐτόν, ὅπως φάγῃ ἄρτον. <span style="color:#b00e23">(21)</span>
  κατῳκίσθη δὲ Μωυσῆς παρὰ τῷ ἀνθρώπῳ, καὶ ἐξέδοτο Σεπφωραν τὴν θυγατέρα αὐτοῦ
  Μωυσῇ γυναῖκα. <span style="color:#b00e23">(22)</span> ἐν γαστρὶ δὲ λαβοῦσα ἡ
  γυνὴ ἔτεκεν υἱόν, καὶ ἐπωνόµασεν Μωυσῆς τὸ ὄνοµα αὐτοῦ Γηρσαµ λέγων ὅτι
  Πάροικός εἰµι ἐν γῇ ἀλλοτρίᾳ. <span style="color:#b00e23">(23)</span> Μετὰ δὲ
  τὰς ἡµέρας τὰς πολλὰς ἐκείνας ἐτελεύτησεν ὁ βασιλεὺς Αἰγύπτου. καὶ
  κατεστέναξαν οἱ υἱοὶ Ισραηλ ἀπὸ τῶν ἔργων καὶ ἀνεβόησαν, καὶ ἀνέβη ἡ βοὴ
  αὐτῶν πρὸς τὸν θεὸν ἀπὸ τῶν ἔργων. <span style="color:#b00e23">(24)</span>
  καὶ εἰσήκουσεν ὁ θεὸς τὸν στεναγµὸν αὐτῶν, καὶ ἐµνήσθη ὁ θεὸς τῆς διαθήκης
  αὐτοῦ τῆς πρὸς Αβρααµ καὶ Ισαακ καὶ Ιακωβ. <span style=
  "color:#b00e23">(25)</span> καὶ ἐπεῖδεν ὁ θεὸς τοὺς υἱοὺς Ισραηλ καὶ ἐγνώσθη
  αὐτοῖς.
  <h3 id="exodus3">3</h3><span style="color:#b00e23">(1)</span> Καὶ Μωυσῆς ἦν
  ποιµαίνων τὰ πρόβατα Ιοθορ τοῦ γαµβροῦ αὐτοῦ τοῦ ἱερέως Μαδιαµ καὶ ἤγαγεν τὰ
  πρόβατα ὑπὸ τὴν ἔρηµον καὶ ἦλθεν εἰς τὸ ὄρος Χωρηβ. <span style=
  "color:#b00e23">(2)</span> ὤφθη δὲ αὐτῷ ἄγγελος κυρίου ἐν φλογὶ πυρὸς ἐκ τοῦ
  βάτου, καὶ ὁρᾷ ὅτι ὁ βάτος καίεται πυρί, ὁ δὲ βάτος οὐ κατεκαίετο.
  <span style="color:#b00e23">(3)</span> εἶπεν δὲ Μωυσῆς Παρελθὼν ὄψοµαι τὸ
  ὅραµα τὸ µέγα τοῦτο, τί ὅτι οὐ κατακαίεται ὁ βάτος. <span style=
  "color:#b00e23">(4)</span> ὡς δὲ εἶδεν κύριος ὅτι προσάγει ἰδεῖν, ἐκάλεσεν
  αὐτὸν κύριος ἐκ τοῦ βάτου λέγων Μωυσῆ, Μωυσῆ. ὁ δὲ εἶπεν Τί ἐστιν;
  <span style="color:#b00e23">(5)</span> καὶ εἶπεν Μὴ ἐγγίσῃς ὧδε· λῦσαι τὸ
  ὑπόδηµα ἐκ τῶν ποδῶν σου· ὁ γὰρ τόπος, ἐν ᾧ σὺ ἕστηκας, γῆ ἁγία ἐστίν.
  <span style="color:#b00e23">(6)</span> καὶ εἶπεν αὐτῷ Ἐγώ εἰµι ὁ θεὸς τοῦ
  πατρός σου, θεὸς Αβρααµ καὶ θεὸς Ισαακ καὶ θεὸς Ιακωβ. ἀπέστρεψεν δὲ Μωυσῆς
  τὸ πρόσωπον αὐτοῦ· εὐλαβεῖτο γὰρ κατεµβλέψαι ἐνώπιον τοῦ θεοῦ. <span style=
  "color:#b00e23">(7)</span> εἶπεν δὲ κύριος πρὸς Μωυσῆν Ἰδὼν εἶδον τὴν κάκωσιν
  τοῦ λαοῦ µου τοῦ ἐν Αἰγύπτῳ καὶ τῆς κραυγῆς αὐτῶν ἀκήκοα ἀπὸ τῶν ἐργοδιωκτῶν·
  οἶδα γὰρ τὴν ὀδύνην αὐτῶν· <span style="color:#b00e23">(8)</span> καὶ κατέβην
  ἐξελέσθαι αὐτοὺς ἐκ χειρὸς Αἰγυπτίων καὶ ἐξαγαγεῖν αὐτοὺς ἐκ τῆς γῆς ἐκείνης
  καὶ εἰσαγαγεῖν αὐτοὺς εἰς γῆν ἀγαθὴν καὶ πολλήν, εἰς γῆν ῥέουσαν γάλα καὶ
  µέλι, εἰς τὸν τόπον τῶν Χαναναίων καὶ Χετταίων καὶ Αµορραίων καὶ Φερεζαίων
  καὶ Γεργεσαίων καὶ Ευαίων καὶ Ιεβουσαίων. <span style=
  "color:#b00e23">(9)</span> καὶ νῦν ἰδοὺ κραυγὴ τῶν υἱῶν Ισραηλ ἥκει πρός µε,
  κἀγὼ ἑώρακα τὸν θλιµµόν, ὃν οἱ Αἰγύπτιοι θλίβουσιν αὐτούς. <span style=
  "color:#b00e23">(10)</span> καὶ νῦν δεῦρο ἀποστείλω σε πρὸς Φαραω βασιλέα
  Αἰγύπτου, καὶ ἐξάξεις τὸν λαόν µου τοὺς υἱοὺς Ισραηλ ἐκ γῆς Αἰγύπτου. —
  <span style="color:#b00e23">(11)</span> καὶ εἶπεν Μωυσῆς πρὸς τὸν θεόν Τίς
  εἰµι, ὅτι πορεύσοµαι πρὸς Φαραω βασιλέα Αἰγύπτου, καὶ ὅτι ἐξάξω τοὺς υἱοὺς
  Ισραηλ ἐκ γῆς Αἰγύπτου; <span style="color:#b00e23">(12)</span> εἶπεν δὲ ὁ
  θεὸς Μωυσεῖ λέγων ὅτι Ἔσοµαι µετὰ σοῦ, καὶ τοῦτό σοι τὸ σηµεῖον ὅτι ἐγώ σε
  ἐξαποστέλλω· ἐν τῷ ἐξαγαγεῖν σε τὸν λαόν µου ἐξ Αἰγύπτου καὶ λατρεύσετε τῷ
  θεῷ ἐν τῷ ὄρει τούτῳ. <span style="color:#b00e23">(13)</span> καὶ εἶπεν
  Μωυσῆς πρὸς τὸν θεόν Ἰδοὺ ἐγὼ ἐλεύσοµαι πρὸς τοὺς υἱοὺς Ισραηλ καὶ ἐρῶ πρὸς
  αὐτούς Ὁ θεὸς τῶν πατέρων ὑµῶν ἀπέσταλκέν µε πρὸς ὑµᾶς, ἐρωτήσουσίν µε Τί
  ὄνοµα αὐτῷ; τί ἐρῶ πρὸς αὐτούς; <span style="color:#b00e23">(14)</span> καὶ
  εἶπεν ὁ θεὸς πρὸς Μωυσῆν Ἐγώ εἰµι ὁ ὤν· καὶ εἶπεν Οὕτως ἐρεῖς τοῖς υἱοῖς
  Ισραηλ Ὁ ὢν ἀπέσταλκέν µε πρὸς ὑµᾶς. <span style="color:#b00e23">(15)</span>
  καὶ εἶπεν ὁ θεὸς πάλιν πρὸς Μωυσῆν Οὕτως ἐρεῖς τοῖς υἱοῖς Ισραηλ Κύριος ὁ
  θεὸς τῶν πατέρων ὑµῶν, θεὸς Αβρααµ καὶ θεὸς Ισαακ καὶ θεὸς Ιακωβ, ἀπέσταλκέν
  µε πρὸς ὑµᾶς· τοῦτό µού ἐστιν ὄνοµα αἰώνιον καὶ µνηµόσυνον γενεῶν γενεαῖς.
  <span style="color:#b00e23">(16)</span> ἐλθὼν οὖν συνάγαγε τὴν γερουσίαν τῶν
  υἱῶν Ισραηλ καὶ ἐρεῖς πρὸς αὐτούς Κύριος ὁ θεὸς τῶν πατέρων ὑµῶν ὦπταί µοι,
  θεὸς Αβρααµ καὶ θεὸς Ισαακ καὶ θεὸς Ιακωβ, λέγων Ἐπισκοπῇ ἐπέσκεµµαι ὑµᾶς καὶ
  ὅσα συµβέβηκεν ὑµῖν ἐν Αἰγύπτῳ, <span style="color:#b00e23">(17)</span> καὶ
  εἶπον Ἀναβιβάσω ὑµᾶς ἐκ τῆς κακώσεως τῶν Αἰγυπτίων εἰς τὴν γῆν τῶν Χαναναίων
  καὶ Χετταίων καὶ Αµορραίων καὶ Φερεζαίων καὶ Γεργεσαίων καὶ Ευαίων καὶ
  Ιεβουσαίων, εἰς γῆν ῥέουσαν γάλα καὶ µέλι. <span style=
  "color:#b00e23">(18)</span> καὶ εἰσακούσονταί σου τῆς φωνῆς· καὶ εἰσελεύσῃ σὺ
  καὶ ἡ γερουσία Ισραηλ πρὸς Φαραω βασιλέα Αἰγύπτου καὶ ἐρεῖς πρὸς αὐτόν Ὁ θεὸς
  τῶν Εβραίων προσκέκληται ἡµᾶς· πορευσώµεθα οὖν ὁδὸν τριῶν ἡµερῶν εἰς τὴν
  ἔρηµον, ἵνα θύσωµεν τῷ θεῷ ἡµῶν. <span style="color:#b00e23">(19)</span> ἐγὼ
  δὲ οἶδα ὅτι οὐ προήσεται ὑµᾶς Φαραω βασιλεὺς Αἰγύπτου πορευθῆναι, ἐὰν µὴ µετὰ
  χειρὸς κραταιᾶς. <span style="color:#b00e23">(20)</span> καὶ ἐκτείνας τὴν
  χεῖρα πατάξω τοὺς Αἰγυπτίους ἐν πᾶσι τοῖς θαυµασίοις µου, οἷς ποιήσω ἐν
  αὐτοῖς, καὶ µετὰ ταῦτα ἐξαποστελεῖ ὑµᾶς. <span style=
  "color:#b00e23">(21)</span> καὶ δώσω χάριν τῷ λαῷ τούτῳ ἐναντίον τῶν
  Αἰγυπτίων· ὅταν δὲ ἀποτρέχητε, οὐκ ἀπελεύσεσθε κενοί· <span style=
  "color:#b00e23">(22)</span> Αἰτήσει γυνὴ παρὰ γείτονος καὶ συσκήνου αὐτῆς
  σκεύη ἀργυρᾶ καὶ χρυσᾶ καὶ ἱµατισµόν, καὶ ἐπιθήσετε ἐπὶ τοὺς υἱοὺς ὑµῶν καὶ
  ἐπὶ τὰς θυγατέρας ὑµῶν καὶ σκυλεύσετε τοὺς Αἰγυπτίους. —
  <h3 id="exodus4">4</h3><span style="color:#b00e23">(1)</span>Ἀπεκρίθη δὲ
  Μωυσῆς καὶ εἶπεν Ἐὰν οὖν µὴ πιστεύσωσίν µοι µηδὲ εἰσακούσωσιν τῆς φωνῆς µου,
  ἐροῦσιν γὰρ ὅτι Οὐκ ὦπταί σοι ὁ θεός, τί ἐρῶ πρὸς αὐτούς; <span style=
  "color:#b00e23">(2)</span> εἶπεν δὲ αὐτῷ κύριος Τί τοῦτό ἐστιν τὸ ἐν τῇ χειρί
  σου; ὁ δὲ εἶπεν Ῥάβδος. <span style="color:#b00e23">(3)</span> καὶ εἶπεν
  Ῥῖψον αὐτὴν ἐπὶ τὴν γῆν. καὶ ἔρριψεν αὐτὴν ἐπὶ τὴν γῆν, καὶ ἐγένετο ὄφις· καὶ
  ἔφυγεν Μωυσῆς ἀπ’ αὐτοῦ. <span style="color:#b00e23">(4)</span> καὶ εἶπεν
  κύριος πρὸς Μωυσῆν Ἔκτεινον τὴν χεῖρα καὶ ἐπιλαβοῦ τῆς κέρκου· ἐκτείνας οὖν
  τὴν χεῖρα ἐπελάβετο τῆς κέρκου, καὶ ἐγένετο ῥάβδος ἐν τῇ χειρὶ αὐτοῦ·
  <span style="color:#b00e23">(5)</span> ἵνα πιστεύσωσίν σοι ὅτι ὦπταί σοι
  κύριος ὁ θεὸς τῶν πατέρων αὐτῶν, θεὸς Αβρααµ καὶ θεὸς Ισαακ καὶ θεὸς Ιακωβ.
  <span style="color:#b00e23">(6)</span> εἶπεν δὲ αὐτῷ κύριος πάλιν Εἰσένεγκε
  τὴν χεῖρά σου εἰς τὸν κόλπον σου. καὶ εἰσήνεγκεν τὴν χεῖρα αὐτοῦ εἰς τὸν
  κόλπον αὐτοῦ· καὶ ἐξήνεγκεν τὴν χεῖρα αὐτοῦ ἐκ τοῦ κόλπου αὐτοῦ, καὶ ἐγενήθη
  ἡ χεὶρ αὐτοῦ ὡσεὶ χιών. <span style="color:#b00e23">(7)</span> καὶ εἶπεν
  Πάλιν εἰσένεγκε τὴν χεῖρά σου εἰς τὸν κόλπον σου. καὶ εἰσήνεγκεν τὴν χεῖρα
  εἰς τὸν κόλπον αὐτοῦ· καὶ ἐξήνεγκεν αὐτὴν ἐκ τοῦ κόλπου αὐτοῦ, καὶ πάλιν
  ἀπεκατέστη εἰς τὴν χρόαν τῆς σαρκὸς αὐτοῦ. <span style=
  "color:#b00e23">(8)</span> ἐὰν δὲ µὴ πιστεύσωσίν σοι µηδὲ εἰσακούσωσιν τῆς
  φωνῆς τοῦ σηµείου τοῦ πρώτου, πιστεύσουσίν σοι τῆς φωνῆς τοῦ σηµείου τοῦ
  ἐσχάτου. <span style="color:#b00e23">(9)</span> καὶ ἔσται ἐὰν µὴ πιστεύσωσίν
  σοι τοῖς δυσὶ σηµείοις τούτοις µηδὲ εἰσακούσωσιν τῆς φωνῆς σου, λήµψῃ ἀπὸ τοῦ
  ὕδατος τοῦ ποταµοῦ καὶ ἐκχεεῖς ἐπὶ τὸ ξηρόν, καὶ ἔσται τὸ ὕδωρ, ὃ ἐὰν λάβῃς
  ἀπὸ τοῦ ποταµοῦ, αἷµα ἐπὶ τοῦ ξηροῦ. — <span style=
  "color:#b00e23">(10)</span> εἶπεν δὲ Μωυσῆς πρὸς κύριον Δέοµαι, κύριε, οὐχ
  ἱκανός εἰµι πρὸ τῆς ἐχθὲς οὐδὲ πρὸ τῆς τρίτης ἡµέρας οὐδὲ ἀφ’ οὗ ἤρξω λαλεῖν
  τῷ θεράποντί σου· ἰσχνόφωνος καὶ βραδύγλωσσος ἐγώ εἰµι. <span style=
  "color:#b00e23">(11)</span> εἶπεν δὲ κύριος πρὸς Μωυσῆν Τίς ἔδωκεν στόµα
  ἀνθρώπῳ, καὶ τίς ἐποίησεν δύσκωφον καὶ κωφόν, βλέποντα καὶ τυφλόν; οὐκ ἐγὼ ὁ
  θεός; <span style="color:#b00e23">(12)</span> καὶ νῦν πορεύου, καὶ ἐγὼ ἀνοίξω
  τὸ στόµα σου καὶ συµβιβάσω σε ὃ µέλλεις λαλῆσαι. <span style=
  "color:#b00e23">(13)</span> καὶ εἶπεν Μωυσῆς Δέοµαι, κύριε, προχείρισαι
  δυνάµενον ἄMον, ὃν ἀποστελεῖς. <span style="color:#b00e23">(14)</span> καὶ
  θυµωθεὶς ὀργῇ κύριος ἐπὶ Μωυσῆν εἶπεν Οὐκ ἰδοὺ Ααρων ὁ ἀδελφός σου ὁ Λευίτης;
  ἐπίσταµαι ὅτι λαλῶν λαλήσει αὐτός σοι· καὶ ἰδοὺ αὐτὸς ἐξελεύσεται εἰς
  συνάντησίν σοι καὶ ἰδών σε χαρήσεται ἐν ἑαυτῷ. <span style=
  "color:#b00e23">(15)</span> καὶ ἐρεῖς πρὸς αὐτὸν καὶ δώσεις τὰ ῥήµατά µου εἰς
  τὸ στόµα αὐτοῦ· καὶ ἐγὼ ἀνοίξω τὸ στόµα σου καὶ τὸ στόµα αὐτοῦ καὶ συµβιβάσω
  ὑµᾶς ἃ ποιήσετε. <span style="color:#b00e23">(16)</span> καὶ αὐτός σοι
  προσλαλήσει πρὸς τὸν λαόν, καὶ αὐτὸς ἔσται σου στόµα, σὺ δὲ αὐτῷ ἔσῃ τὰ πρὸς
  τὸν θεόν. <span style="color:#b00e23">(17)</span> καὶ τὴν ῥάβδον ταύτην τὴν
  στραφεῖσαν εἰς ὄφιν λήµψῃ ἐν τῇ χειρί σου, ἐν ᾗ ποιήσεις ἐν αὐτῇ τὰ σηµεῖα.
  <span style="color:#b00e23">(18)</span> Ἐπορεύθη δὲ Μωυσῆς καὶ ἀπέστρεψεν
  πρὸς Ιοθορ τὸν γαµβρὸν αὐτοῦ καὶ λέγει Πορεύσοµαι καὶ ἀποστρέψω πρὸς τοὺς
  ἀδελφούς µου τοὺς ἐν Αἰγύπτῳ καὶ ὄψοµαι εἰ ἔτι ζῶσιν. καὶ εἶπεν Ιοθορ Μωυσῇ
  Βάδιζε ὑγιαίνων. <span style="color:#b00e23">(19)</span> µετὰ δὲ τὰς ἡµέρας
  τὰς πολλὰς ἐκείνας ἐτελεύτησεν ὁ βασιλεὺς Αἰγύπτου. εἶπεν δὲ κύριος πρὸς
  Μωυσῆν ἐν Μαδιαµ Βάδιζε ἄπελθε εἰς Αἴγυπτον· τεθνήκασιν γὰρ πάντες οἱ
  ζητοῦντές σου τὴν ψυχήν. <span style="color:#b00e23">(20)</span> ἀναλαβὼν δὲ
  Μωυσῆς τὴν γυναῖκα καὶ τὰ παιδία ἀνεβίβασεν αὐτὰ ἐπὶ τὰ ὑποζύγια καὶ
  ἐπέστρεψεν εἰς Αἴγυπτον· ἔλαβεν δὲ Μωυσῆς τὴν ῥάβδον τὴν παρὰ τοῦ θεοῦ ἐν τῇ
  χειρὶ αὐτοῦ. <span style="color:#b00e23">(21)</span> εἶπεν δὲ κύριος πρὸς
  Μωυσῆν Πορευοµένου σου καὶ ἀποστρέφοντος εἰς Αἴγυπτον ὅρα πάντα τὰ τέρατα, ἃ
  ἔδωκα ἐν ταῖς χερσίν σου, ποιήσεις αὐτὰ ἐναντίον Φαραω· ἐγὼ δὲ σκληρυνῶ τὴν
  καρδίαν αὐτοῦ, καὶ οὐ µὴ ἐξαποστείλῃ τὸν λαόν. <span style=
  "color:#b00e23">(22)</span> σὺ δὲ ἐρεῖς τῷ Φαραω Τάδε λέγει κύριος Υἱὸς
  πρωτότοκός µου Ισραηλ· <span style="color:#b00e23">(23)</span> εἶπα δέ σοι
  Ἐξαπόστειλον τὸν λαόν µου, ἵνα µοι λατρεύσῃ· εἰ µὲν οὖν µὴ βούλει
  ἐξαποστεῖλαι αὐτούς, ὅρα οὖν ἐγὼ ἀποκτενῶ τὸν υἱόν σου τὸν πρωτότοκον.
  <span style="color:#b00e23">(24)</span> Ἐγένετο δὲ ἐν τῇ ὁδῷ ἐν τῷ καταλύµατι
  συνήντησεν αὐτῷ ἄγγελος κυρίου καὶ ἐζήτει αὐτὸν ἀποκτεῖναι. <span style=
  "color:#b00e23">(25)</span> καὶ λαβοῦσα Σεπφωρα ψῆφον περιέτεµεν τὴν
  ἀκροβυστίαν τοῦ υἱοῦ αὐτῆς καὶ προσέπεσεν πρὸς τοὺς πόδας καὶ εἶπεν Ἔστη τὸ
  αἷµα τῆς περιτοµῆς τοῦ παιδίου µου. <span style="color:#b00e23">(26)</span>
  καὶ ἀπῆλθεν ἀπ’ αὐτοῦ, διότι εἶπεν Ἔστη τὸ αἷµα τῆς περιτοµῆς τοῦ παιδίου
  µου. <span style="color:#b00e23">(27)</span> Εἶπεν δὲ κύριος πρὸς Ααρων
  Πορεύθητι εἰς συνάντησιν Μωυσεῖ εἰς τὴν ἔρηµον· καὶ ἐπορεύθη καὶ συνήντησεν
  αὐτῷ ἐν τῷ ὄρει τοῦ θεοῦ, καὶ κατεφίλησαν ἀλλήλους. <span style=
  "color:#b00e23">(28)</span> καὶ ἀνήγγειλεν Μωυσῆς τῷ Ααρων πάντας τοὺς λόγους
  κυρίου, οὓς ἀπέστειλεν, καὶ πάντα τὰ σηµεῖα, ἃ ἐνετείλατο αὐτῷ. <span style=
  "color:#b00e23">(29)</span> ἐπορεύθη δὲ Μωυσῆς καὶ Ααρων καὶ συνήγαγον τὴν
  γερουσίαν τῶν υἱῶν Ισραηλ. <span style="color:#b00e23">(30)</span> καὶ
  ἐλάλησεν Ααρων πάντα τὰ ῥήµατα ταῦτα, ἃ ἐλάλησεν ὁ θεὸς πρὸς Μωυσῆν, καὶ
  ἐποίησεν τὰ σηµεῖα ἐναντίον τοῦ λαοῦ. <span style="color:#b00e23">(31)</span>
  καὶ ἐπίστευσεν ὁ λαὸς καὶ ἐχάρη, ὅτι ἐπεσκέψατο ὁ θεὸς τοὺς υἱοὺς Ισραηλ, καὶ
  ὅτι εἶδεν αὐτῶν τὴν θλῖψιν· κύψας δὲ ὁ λαὸς προσεκύνησεν.
  <h3 id="exodus5">5</h3><span style="color:#b00e23">(1)</span> Καὶ µετὰ ταῦτα
  εἰσῆλθεν Μωυσῆς καὶ Ααρων πρὸς Φαραω καὶ εἶπαν αὐτῷ Τάδε λέγει κύριος ὁ θεὸς
  Ισραηλ Ἐξαπόστειλον τὸν λαόν µου, ἵνα µοι ἑορτάσωσιν ἐν τῇ ἐρήµῳ.
  <span style="color:#b00e23">(2)</span> καὶ εἶπεν Φαραω Τίς ἐστιν οὗ
  εἰσακούσοµαι τῆς φωνῆς αὐτοῦ ὥστε ἐξαποστεῖλαι τοὺς υἱοὺς Ισραηλ; οὐκ οἶδα
  τὸν κύριον καὶ τὸν Ισραηλ οὐκ ἐξαποστέλλω. <span style=
  "color:#b00e23">(3)</span> καὶ λέγουσιν αὐτῷ Ὁ θεὸς τῶν Εβραίων προσκέκληται
  ἡµᾶς· πορευσόµεθα οὖν ὁδὸν τριῶν ἡµερῶν εἰς τὴν ἔρηµον, ὅπως θύσωµεν τῷ θεῷ
  ἡµῶν, µήποτε συναντήσῃ ἡµῖν θάνατος ἢ φόνος. <span style=
  "color:#b00e23">(4)</span> καὶ εἶπεν αὐτοῖς ὁ βασιλεὺς Αἰγύπτου Ἵνα τί, Μωυσῆ
  καὶ Ααρων, διαστρέφετε τὸν λαόν µου ἀπὸ τῶν ἔργων; ἀπέλθατε ἕκαστος ὑµῶν πρὸς
  τὰ ἔργα αὐτοῦ. <span style="color:#b00e23">(5)</span> καὶ εἶπεν Φαραω Ἰδοὺ
  νῦν πολυπληθεῖ ὁ λαός· µὴ οὖν καταπαύσωµεν αὐτοὺς ἀπὸ τῶν ἔργων. <span style=
  "color:#b00e23">(6)</span> συνέταξεν δὲ Φαραω τοῖς ἐργοδιώκταις τοῦ λαοῦ καὶ
  τοῖς γραµµατεῦσιν λέγων <span style="color:#b00e23">(7)</span> Οὐκέτι
  προστεθήσεται διδόναι ἄχυρον τῷ λαῷ εἰς τὴν πλινθουργίαν καθάπερ ἐχθὲς καὶ
  τρίτην ἡµέραν· αὐτοὶ πορευέσθωσαν καὶ συναγαγέτωσαν ἑαυτοῖς ἄχυρα.
  <span style="color:#b00e23">(8)</span> καὶ τὴν σύνταξιν τῆς πλινθείας, ἧς
  αὐτοὶ ποιοῦσιν καθ’ ἑκάστην ἡµέραν, ἐπιβαλεῖς αὐτοῖς, οὐκ ἀφελεῖς οὐδέν·
  σχολάζουσιν γάρ· διὰ τοῦτο κεκράγασιν λέγοντες Πορευθῶµεν καὶ θύσωµεν τῷ θεῷ
  ἡµῶν. <span style="color:#b00e23">(9)</span> βαρυνέσθω τὰ ἔργα τῶν ἀνθρώπων
  τούτων, καὶ µεριµνάτωσαν ταῦτα καὶ µὴ µεριµνάτωσαν ἐν λόγοις κενοῖς.
  <span style="color:#b00e23">(10)</span> κατέσπευδον δὲ αὐτοὺς οἱ ἐργοδιῶκται
  καὶ οἱ γραµµατεῖς καὶ ἔλεγον πρὸς τὸν λαὸν λέγοντες Τάδε λέγει Φαραω Οὐκέτι
  δίδωµι ὑµῖν ἄχυρα· <span style="color:#b00e23">(11)</span> αὐτοὶ ὑµεῖς
  πορευόµενοι συλλέγετε ἑαυτοῖς ἄχυρα ὅθεν ἐὰν εὕρητε, οὐ γὰρ ἀφαιρεῖται ἀπὸ
  τῆς συντάξεως ὑµῶν οὐθέν. <span style="color:#b00e23">(12)</span> καὶ
  διεσπάρη ὁ λαὸς ἐν ὅλῃ Αἰγύπτῳ συναγαγεῖν καλάµην εἰς ἄχυρα· <span style=
  "color:#b00e23">(13)</span> οἱ δὲ ἐργοδιῶκται κατέσπευδον αὐτοὺς λέγοντες
  Συντελεῖτε τὰ ἔργα τὰ καθήκοντα καθ’ ἡµέραν καθάπερ καὶ ὅτε τὸ ἄχυρον ἐδίδοτο
  ὑµῖν. <span style="color:#b00e23">(14)</span> καὶ ἐµαστιγώθησαν οἱ γραµµατεῖς
  τοῦ γένους τῶν υἱῶν Ισραηλ οἱ κατασταθέντες ἐπ’ αὐτοὺς ὑπὸ τῶν ἐπιστατῶν τοῦ
  Φαραω λέγοντες Διὰ τί οὐ συνετελέσατε τὰς συντάξεις ὑµῶν τῆς πλινθείας,
  καθάπερ ἐχθὲς καὶ τρίτην ἡµέραν, καὶ τὸ τῆς σήµερον; <span style=
  "color:#b00e23">(15)</span> εἰσελθόντες δὲ οἱ γραµµατεῖς τῶν υἱῶν Ισραηλ
  κατεβόησαν πρὸς Φαραω λέγοντες Ἵνα τί οὕτως ποιεῖς τοῖς σοῖς οἰκέταις;
  <span style="color:#b00e23">(16)</span> ἄχυρον οὐ δίδοται τοῖς οἰκέταις σου,
  καὶ τὴν πλίνθον ἡµῖν λέγουσιν ποιεῖν, καὶ ἰδοὺ οἱ παῖδές σου µεµαστίγωνται·
  ἀδικήσεις οὖν τὸν λαόν σου. <span style="color:#b00e23">(17)</span> καὶ εἶπεν
  αὐτοῖς Σχολάζετε, σχολασταί ἐστε· διὰ τοῦτο λέγετε Πορευθῶµεν θύσωµεν τῷ θεῷ
  ἡµῶν. <span style="color:#b00e23">(18)</span> νῦν οὖν πορευθέντες ἐργάζεσθε·
  τὸ γὰρ ἄχυρον οὐ δοθήσεται ὑµῖν, καὶ τὴν σύνταξιν τῆς πλινθείας ἀποδώσετε.
  <span style="color:#b00e23">(19)</span> ἑώρων δὲ οἱ γραµµατεῖς τῶν υἱῶν
  Ισραηλ ἑαυτοὺς ἐν κακοῖς λέγοντες Οὐκ ἀπολείψετε τῆς πλινθείας τὸ καθῆκον τῇ
  ἡµέρᾳ. <span style="color:#b00e23">(20)</span> συνήντησαν δὲ Μωυσῇ καὶ Ααρων
  ἐρχοµένοις εἰς συνάντησιν αὐτοῖς ἐκπορευοµένων αὐτῶν ἀπὸ Φαραω <span style=
  "color:#b00e23">(21)</span> καὶ εἶπαν αὐτοῖς Ἴδοι ὁ θεὸς ὑµᾶς καὶ κρίναι, ὅτι
  ἐβδελύξατε τὴν ὀσµὴν ἡµῶν ἐναντίον Φαραω καὶ ἐναντίον τῶν θεραπόντων αὐτοῦ
  δοῦναι ῥοµφαίαν εἰς τὰς χεῖρας αὐτοῦ ἀποκτεῖναι ἡµᾶς. <span style=
  "color:#b00e23">(22)</span> ἐπέστρεψεν δὲ Μωυσῆς πρὸς κύριον καὶ εἶπεν Κύριε,
  διὰ τί ἐκάκωσας τὸν λαὸν τοῦτον; καὶ ἵνα τί ἀπέσταλκάς µε; <span style=
  "color:#b00e23">(23)</span> καὶ ἀφ’ οὗ πεπόρευµαι πρὸς Φαραω λαλῆσαι ἐπὶ τῷ
  σῷ ὀνόµατι, ἐκάκωσεν τὸν λαὸν τοῦτον, καὶ οὐκ ἐρρύσω τὸν λαόν σου.
  <h3 id="exodus6">6</h3><span style="color:#b00e23">(1)</span> Καὶ εἶπεν
  κύριος πρὸς Μωυσῆν Ἤδη ὄψει ἃ ποιήσω τῷ Φαραω· ἐν γὰρ χειρὶ κραταιᾷ
  ἐξαποστελεῖ αὐτοὺς καὶ ἐν βραχίονι ὑψηλῷ ἐκβαλεῖ αὐτοὺς ἐκ τῆς γῆς αὐτοῦ.
  <span style="color:#b00e23">(2)</span> Ἐλάλησεν δὲ ὁ θεὸς πρὸς Μωυσῆν καὶ
  εἶπεν πρὸς αὐτόν Ἐγὼ κύριος· <span style="color:#b00e23">(3)</span> καὶ ὤφθην
  πρὸς Αβρααµ καὶ Ισαακ καὶ Ιακωβ, θεὸς ὢν αὐτῶν, καὶ τὸ ὄνοµά µου κύριος οὐκ
  ἐδήλωσα αὐτοῖς· <span style="color:#b00e23">(4)</span> καὶ ἔστησα τὴν
  διαθήκην µου πρὸς αὐτοὺς ὥστε δοῦναι αὐτοῖς τὴν γῆν τῶν Χαναναίων, τὴν γῆν,
  ἣν παρῳκήκασιν, ἐν ᾗ καὶ παρῴκησαν ἐπ’ αὐτῆς. <span style=
  "color:#b00e23">(5)</span> καὶ ἐγὼ εἰσήκουσα τὸν στεναγµὸν τῶν υἱῶν Ισραηλ,
  ὃν οἱ Αἰγύπτιοι καταδουλοῦνται αὐτούς, καὶ ἐµνήσθην τῆς διαθήκης ὑµῶν.
  <span style="color:#b00e23">(6)</span> βάδιζε εἰπὸν τοῖς υἱοῖς Ισραηλ λέγων
  Ἐγὼ κύριος καὶ ἐξάξω ὑµᾶς ἀπὸ τῆς δυναστείας τῶν Αἰγυπτίων καὶ ῥύσοµαι ὑµᾶς
  ἐκ τῆς δουλείας καὶ λυτρώσοµαι ὑµᾶς ἐν βραχίονι ὑψηλῷ καὶ κρίσει µεγάλῃ
  <span style="color:#b00e23">(7)</span> καὶ λήµψοµαι ἐµαυτῷ ὑµᾶς λαὸν ἐµοὶ καὶ
  ἔσοµαι ὑµῶν θεός, καὶ γνώσεσθε ὅτι ἐγὼ κύριος ὁ θεὸς ὑµῶν ὁ ἐξαγαγὼν ὑµᾶς ἐκ
  τῆς καταδυναστείας τῶν Αἰγυπτίων, <span style="color:#b00e23">(8)</span> καὶ
  εἰσάξω ὑµᾶς εἰς τὴν γῆν, εἰς ἣν ἐξέτεινα τὴν χεῖρά µου δοῦναι αὐτὴν τῷ Αβρααµ
  καὶ Ισαακ καὶ Ιακωβ, καὶ δώσω ὑµῖν αὐτὴν ἐν κλήρῳ· ἐγὼ κύριος. <span style=
  "color:#b00e23">(9)</span> ἐλάλησεν δὲ Μωυσῆς οὕτως τοῖς υἱοῖς Ισραηλ, καὶ
  οὐκ εἰσήκουσαν Μωυσῆ ἀπὸ τῆς ὀλιγοψυχίας καὶ ἀπὸ τῶν ἔργων τῶν σκληρῶν.
  <span style="color:#b00e23">(10)</span> Εἶπεν δὲ κύριος πρὸς Μωυσῆν λέγων
  <span style="color:#b00e23">(11)</span> Εἴσελθε λάλησον Φαραω βασιλεῖ
  Αἰγύπτου, ἵνα ἐξαποστείλῃ τοὺς υἱοὺς Ισραηλ ἐκ τῆς γῆς αὐτοῦ. <span style=
  "color:#b00e23">(12)</span> ἐλάλησεν δὲ Μωυσῆς ἔναντι κυρίου λέγων Ἰδοὺ οἱ
  υἱοὶ Ισραηλ οὐκ εἰσήκουσάν µου, καὶ πῶς εἰσακούσεταί µου Φαραω; ἐγὼ δὲ ἄλογός
  εἰµι. <span style="color:#b00e23">(13)</span> εἶπεν δὲ κύριος πρὸς Μωυσῆν καὶ
  Ααρων καὶ συνέταξεν αὐτοῖς πρὸς Φαραω βασιλέα Αἰγύπτου ὥστε ἐξαποστεῖλαι τοὺς
  υἱοὺς Ισραηλ ἐκ γῆς Αἰγύπτου. <span style="color:#b00e23">(14)</span> Καὶ
  οὗτοι ἀρχηγοὶ οἴκων πατριῶν αὐτῶν. υἱοὶ Ρουβην πρωτοτόκου Ισραηλ· Ενωχ καὶ
  Φαλλους, Ασρων καὶ Χαρµι· αὕτη ἡ συγγένεια Ρουβην. <span style=
  "color:#b00e23">(15)</span> καὶ υἱοὶ Συµεων· Ιεµουηλ καὶ Ιαµιν καὶ Αωδ καὶ
  Ιαχιν καὶ Σααρ καὶ Σαουλ ὁ ἐκ τῆς Φοινίσσης· αὗται αἱ πατριαὶ τῶν υἱῶν
  Συµεων. <span style="color:#b00e23">(16)</span> καὶ ταῦτα τὰ ὀνόµατα τῶν υἱῶν
  Λευι κατὰ συγγενείας αὐτῶν· Γεδσων, Κααθ καὶ Μεραρι· καὶ τὰ ἔτη τῆς ζωῆς Λευι
  ἑκατὸν τριάκοντα ἑπτά. <span style="color:#b00e23">(17)</span> καὶ οὗτοι υἱοὶ
  Γεδσων· Λοβενι καὶ Σεµεϊ, οἶκοι πατριᾶς αὐτῶν. <span style=
  "color:#b00e23">(18)</span> καὶ υἱοὶ Κααθ· Αµβραµ καὶ Ισσααρ, Χεβρων καὶ
  Οζιηλ· καὶ τὰ ἔτη τῆς ζωῆς Κααθ ἑκατὸν τριάκοντα ἔτη. <span style=
  "color:#b00e23">(19)</span> καὶ υἱοὶ Μεραρι· Μοολι καὶ Οµουσι. οὗτοι οἶκοι
  πατριῶν Λευι κατὰ συγγενείας αὐτῶν. <span style="color:#b00e23">(20)</span>
  καὶ ἔλαβεν Αµβραµ τὴν Ιωχαβεδ θυγατέρα τοῦ ἀδελφοῦ τοῦ πατρὸς αὐτοῦ ἑαυτῷ εἰς
  γυναῖκα, καὶ ἐγέννησεν αὐτῷ τόν τε Ααρων καὶ Μωυσῆν καὶ Μαριαµ τὴν ἀδελφὴν
  αὐτῶν· τὰ δὲ ἔτη τῆς ζωῆς Αµβραµ ἑκατὸν τριάκοντα δύο ἔτη. <span style=
  "color:#b00e23">(21)</span> καὶ υἱοὶ Ισσααρ· Κορε καὶ Ναφεκ καὶ Ζεχρι.
  <span style="color:#b00e23">(22)</span> καὶ υἱοὶ Οζιηλ· Ελισαφαν καὶ Σετρι.
  <span style="color:#b00e23">(23)</span> ἔλαβεν δὲ Ααρων τὴν Ελισαβεθ θυγατέρα
  Αµιναδαβ ἀδελφὴν Ναασσων αὐτῷ γυναῖκα, καὶ ἔτεκεν αὐτῷ τόν τε Ναδαβ καὶ
  Αβιουδ καὶ Ελεαζαρ καὶ Ιθαµαρ. <span style="color:#b00e23">(24)</span> υἱοὶ
  δὲ Κορε· Ασιρ καὶ Ελκανα καὶ Αβιασαφ· αὗται αἱ γενέσεις Κορε. <span style=
  "color:#b00e23">(25)</span> καὶ Ελεαζαρ ὁ τοῦ Ααρων ἔλαβεν τῶν θυγατέρων
  Φουτιηλ αὐτῷ γυναῖκα, καὶ ἔτεκεν αὐτῷ τὸν Φινεες. αὗται αἱ ἀρχαὶ πατριᾶς
  Λευιτῶν κατὰ γενέσεις αὐτῶν. <span style="color:#b00e23">(26)</span> οὗτος
  Ααρων καὶ Μωυσῆς, οἷς εἶπεν αὐτοῖς ὁ θεὸς ἐξαγαγεῖν τοὺς υἱοὺς Ισραηλ ἐκ γῆς
  Αἰγύπτου σὺν δυνάµει αὐτῶν· <span style="color:#b00e23">(27)</span> οὗτοί
  εἰσιν οἱ διαλεγόµενοι πρὸς Φαραω βασιλέα Αἰγύπτου καὶ ἐξήγαγον τοὺς υἱοὺς
  Ισραηλ ἐξ Αἰγύπτου· αὐτὸς Ααρων καὶ Μωυσῆς. <span style=
  "color:#b00e23">(28)</span> ᾟ ἡµέρᾳ ἐλάλησεν κύριος Μωυσῇ ἐν γῇ Αἰγύπτῳ,
  <span style="color:#b00e23">(29)</span> καὶ ἐλάλησεν κύριος πρὸς Μωυσῆν λέγων
  Ἐγὼ κύριος· λάλησον πρὸς Φαραω βασιλέα Αἰγύπτου ὅσα ἐγὼ λέγω πρὸς σέ.
  <span style="color:#b00e23">(30)</span> καὶ εἶπεν Μωυσῆς ἐναντίον κυρίου Ἰδοὺ
  ἐγὼ ἰσχνόφωνός εἰµι, καὶ πῶς εἰσακούσεταί µου Φαραω;
  <h3 id="exodus7">7</h3><span style="color:#b00e23">(1)</span> Καὶ εἶπεν
  κύριος πρὸς Μωυσῆν λέγων Ἰδοὺ δέδωκά σε θεὸν Φαραω, καὶ Ααρων ὁ ἀδελφός σου
  ἔσται σου προφήτης· <span style="color:#b00e23">(2)</span> σὺ δὲ λαλήσεις
  αὐτῷ πάντα, ὅσα σοι ἐντέλλοµαι, ὁ δὲ Ααρων ὁ ἀδελφός σου λαλήσει πρὸς Φαραω
  ὥστε ἐξαποστεῖλαι τοὺς υἱοὺς Ισραηλ ἐκ τῆς γῆς αὐτοῦ. <span style=
  "color:#b00e23">(3)</span> ἐγὼ δὲ σκληρυνῶ τὴν καρδίαν Φαραω καὶ πληθυνῶ τὰ
  σηµεῖά µου καὶ τὰ τέρατα ἐν γῇ Αἰγύπτῳ. <span style=
  "color:#b00e23">(4)</span> καὶ οὐκ εἰσακούσεται ὑµῶν Φαραω· καὶ ἐπιβαλῶ τὴν
  χεῖρά µου ἐπ’ Αἴγυπτον καὶ ἐξάξω σὺν δυνάµει µου τὸν λαόν µου τοὺς υἱοὺς
  Ισραηλ ἐκ γῆς Αἰγύπτου σὺν ἐκδικήσει µεγάλῃ, <span style=
  "color:#b00e23">(5)</span> καὶ γνώσονται πάντες οἱ Αἰγύπτιοι ὅτι ἐγώ εἰµι
  κύριος ἐκτείνων τὴν χεῖρα ἐπ’ Αἴγυπτον, καὶ ἐξάξω τοὺς υἱοὺς Ισραηλ ἐκ µέσου
  αὐτῶν. <span style="color:#b00e23">(6)</span> ἐποίησεν δὲ Μωυσῆς καὶ Ααρων,
  καθάπερ ἐνετείλατο αὐτοῖς κύριος, οὕτως ἐποίησαν. <span style=
  "color:#b00e23">(7)</span> Μωυσῆς δὲ ἦν ἐτῶν ὀγδοήκοντα, Ααρων δὲ ὁ ἀδελφὸς
  αὐτοῦ ἐτῶν ὀγδοήκοντα τριῶν, ἡνίκα ἐλάλησεν πρὸς Φαραω. <span style=
  "color:#b00e23">(8)</span> Καὶ εἶπεν κύριος πρὸς Μωυσῆν καὶ Ααρων λέγων
  <span style="color:#b00e23">(9)</span> Καὶ ἐὰν λαλήσῃ πρὸς ὑµᾶς Φαραω λέγων
  Δότε ἡµῖν σηµεῖον ἢ τέρας, καὶ ἐρεῖς Ααρων τῷ ἀδελφῷ σου Λαβὲ τὴν ῥάβδον καὶ
  ῥῖψον αὐτὴν ἐπὶ τὴν γῆν ἐναντίον Φαραω καὶ ἐναντίον τῶν θεραπόντων αὐτοῦ, καὶ
  ἔσται δράκων. <span style="color:#b00e23">(10)</span> εἰσῆλθεν δὲ Μωυσῆς καὶ
  Ααρων ἐναντίον Φαραω καὶ τῶν θεραπόντων αὐτοῦ καὶ ἐποίησαν οὕτως, καθάπερ
  ἐνετείλατο αὐτοῖς κύριος· καὶ ἔρριψεν Ααρων τὴν ῥάβδον ἐναντίον Φαραω καὶ
  ἐναντίον τῶν θεραπόντων αὐτοῦ, καὶ ἐγένετο δράκων. <span style=
  "color:#b00e23">(11)</span> συνεκάλεσεν δὲ Φαραω τοὺς σοφιστὰς Αἰγύπτου καὶ
  τοὺς φαρµάκους, καὶ ἐποίησαν καὶ οἱ ἐπαοιδοὶ τῶν Αἰγυπτίων ταῖς φαρµακείαις
  αὐτῶν ὡσαύτως. <span style="color:#b00e23">(12)</span> καὶ ἔρριψαν ἕκαστος
  τὴν ῥάβδον αὐτοῦ, καὶ ἐγένοντο δράκοντες· καὶ κατέπιεν ἡ ῥάβδος ἡ Ααρων τὰς
  ἐκείνων ῥάβδους. <span style="color:#b00e23">(13)</span> καὶ κατίσχυσεν ἡ
  καρδία Φαραω, καὶ οὐκ εἰσήκουσεν αὐτῶν, καθάπερ ἐλάλησεν αὐτοῖς κύριος.
  <span style="color:#b00e23">(14)</span> Εἶπεν δὲ κύριος πρὸς Μωυσῆν Βεβάρηται
  ἡ καρδία Φαραω τοῦ µὴ ἐξαποστεῖλαι τὸν λαόν. <span style=
  "color:#b00e23">(15)</span> βάδισον πρὸς Φαραω τὸ πρωί· ἰδοὺ αὐτὸς
  ἐκπορεύεται ἐπὶ τὸ ὕδωρ, καὶ στήσῃ συναντῶν αὐτῷ ἐπὶ τὸ χεῖλος τοῦ ποταµοῦ
  καὶ τὴν ῥάβδον τὴν στραφεῖσαν εἰς ὄφιν λήµψῃ ἐν τῇ χειρί σου. <span style=
  "color:#b00e23">(16)</span> καὶ ἐρεῖς πρὸς αὐτόν Κύριος ὁ θεὸς τῶν Εβραίων
  ἀπέσταλκέν µε πρὸς σὲ λέγων Ἐξαπόστειλον τὸν λαόν µου, ἵνα µοι λατρεύσῃ ἐν τῇ
  ἐρήµῳ· καὶ ἰδοὺ οὐκ εἰσήκουσας ἕως τούτου. <span style=
  "color:#b00e23">(17)</span> τάδε λέγει κύριος Ἐν τούτῳ γνώσῃ ὅτι ἐγὼ κύριος·
  ἰδοὺ ἐγὼ τύπτω τῇ ῥάβδῳ τῇ ἐν τῇ χειρί µου ἐπὶ τὸ ὕδωρ τὸ ἐν τῷ ποταµῷ, καὶ
  µεταβαλεῖ εἰς αἷµα· <span style="color:#b00e23">(18)</span> καὶ οἱ ἰχθύες οἱ
  ἐν τῷ ποταµῷ τελευτήσουσιν, καὶ ἐποζέσει ὁ ποταµός, καὶ οὐ δυνήσονται οἱ
  Αἰγύπτιοι πιεῖν ὕδωρ ἀπὸ τοῦ ποταµοῦ. <span style="color:#b00e23">(19)</span>
  εἶπεν δὲ κύριος πρὸς Μωυσῆν Εἰπὸν Ααρων τῷ ἀδελφῷ σου Λαβὲ τὴν ῥάβδον σου καὶ
  ἔκτεινον τὴν χεῖρά σου ἐπὶ τὰ ὕδατα Αἰγύπτου καὶ ἐπὶ τοὺς ποταµοὺς αὐτῶν καὶ
  ἐπὶ τὰς διώρυγας αὐτῶν καὶ ἐπὶ τὰ ἕλη αὐτῶν καὶ ἐπὶ πᾶν συνεστηκὸς ὕδωρ
  αὐτῶν, καὶ ἔσται αἷµα. καὶ ἐγένετο αἷµα ἐν πάσῃ γῇ Αἰγύπτου ἔν τε τοῖς ξύλοις
  καὶ ἐν τοῖς λίθοις. <span style="color:#b00e23">(20)</span> καὶ ἐποίησαν
  οὕτως Μωυσῆς καὶ Ααρων, καθάπερ ἐνετείλατο αὐτοῖς κύριος· καὶ ἐπάρας τῇ ῥάβδῳ
  αὐτοῦ ἐπάταξεν τὸ ὕδωρ τὸ ἐν τῷ ποταµῷ ἐναντίον Φαραω καὶ ἐναντίον τῶν
  θεραπόντων αὐτοῦ καὶ µετέβαλεν πᾶν τὸ ὕδωρ τὸ ἐν τῷ ποταµῷ εἰς αἷµα.
  <span style="color:#b00e23">(21)</span> καὶ οἱ ἰχθύες οἱ ἐν τῷ ποταµῷ
  ἐτελεύτησαν, καὶ ἐπώζεσεν ὁ ποταµός, καὶ οὐκ ἠδύναντο οἱ Αἰγύπτιοι πιεῖν ὕδωρ
  ἐκ τοῦ ποταµοῦ, καὶ ἦν τὸ αἷµα ἐν πάσῃ γῇ Αἰγύπτου. <span style=
  "color:#b00e23">(22)</span> ἐποίησαν δὲ ὡσαύτως καὶ οἱ ἐπαοιδοὶ τῶν Αἰγυπτίων
  ταῖς φαρµακείαις αὐτῶν· καὶ ἐσκληρύνθη ἡ καρδία Φαραω, καὶ οὐκ εἰσήκουσεν
  αὐτῶν, καθάπερ εἶπεν κύριος. <span style="color:#b00e23">(23)</span>
  ἐπιστραφεὶς δὲ Φαραω εἰσῆλθεν εἰς τὸν οἶκον αὐτοῦ καὶ οὐκ ἐπέστησεν τὸν νοῦν
  αὐτοῦ οὐδὲ ἐπὶ τούτῳ. <span style="color:#b00e23">(24)</span> ὤρυξαν δὲ
  πάντες οἱ Αἰγύπτιοι κύκλῳ τοῦ ποταµοῦ ὥστε πιεῖν ὕδωρ, καὶ οὐκ ἠδύναντο πιεῖν
  ὕδωρ ἀπὸ τοῦ ποταµοῦ. <span style="color:#b00e23">(25)</span> καὶ
  ἀνεπληρώθησαν ἑπτὰ ἡµέραι µετὰ τὸ πατάξαι κύριον τὸν ποταµόν.
  <h3 id="exodus8">8</h3><span style="color:#b00e23">(7:26)</span> Εἶπεν δὲ
  κύριος πρὸς Μωυσῆν Εἴσελθε πρὸς Φαραω καὶ ἐρεῖς πρὸς αὐτόν Τάδε λέγει κύριος
  Ἐξαπόστειλον τὸν λαόν µου, ἵνα µοι λατρεύσωσιν· <span style=
  "color:#b00e23">(7:27)</span> εἰ δὲ µὴ βούλει σὺ ἐξαποστεῖλαι, ἰδοὺ ἐγὼ τύπτω
  πάντα τὰ ὅριά σου τοῖς βατράχοις. <span style="color:#b00e23">(7:28)</span>
  καὶ ἐξερεύξεται ὁ ποταµὸς βατράχους, καὶ ἀναβάντες εἰσελεύσονται εἰς τοὺς
  οἴκους σου καὶ εἰς τὰ ταµιεῖα τῶν κοιτώνων σου καὶ ἐπὶ τῶν κλινῶν σου καὶ εἰς
  τοὺς οἴκους τῶν θεραπόντων σου καὶ τοῦ λαοῦ σου καὶ ἐν τοῖς φυράµασίν σου καὶ
  ἐν τοῖς κλιβάνοις σου· <span style="color:#b00e23">(7:29)</span> καὶ ἐπὶ σὲ
  καὶ ἐπὶ τοὺς θεράποντάς σου καὶ ἐπὶ τὸν λαόν σου ἀναβήσονται οἱ βάτραχοι.
  <span style="color:#b00e23">(1)</span> Εἶπεν δὲ κύριος πρὸς Μωυσῆν Εἰπὸν
  Ααρων τῷ ἀδελφῷ σου Ἔκτεινον τῇ χειρὶ τὴν ῥάβδον σου ἐπὶ τοὺς ποταµοὺς καὶ
  ἐπὶ τὰς διώρυγας καὶ ἐπὶ τὰ ἕλη καὶ ἀνάγαγε τοὺς βατράχους. <span style=
  "color:#b00e23">(2)</span> καὶ ἐξέτεινεν Ααρων τὴν χεῖρα ἐπὶ τὰ ὕδατα
  Αἰγύπτου καὶ ἀνήγαγεν τοὺς βατράχους· καὶ ἀνεβιβάσθη ὁ βάτραχος καὶ ἐκάλυψεν
  τὴν γῆν Αἰγύπτου. <span style="color:#b00e23">(3)</span> ἐποίησαν δὲ ὡσαύτως
  καὶ οἱ ἐπαοιδοὶ τῶν Αἰγυπτίων ταῖς φαρµακείαις αὐτῶν καὶ ἀνήγαγον τοὺς
  βατράχους ἐπὶ γῆν Αἰγύπτου. <span style="color:#b00e23">(4)</span> καὶ
  ἐκάλεσεν Φαραω Μωυσῆν καὶ Ααρων καὶ εἶπεν Εὔξασθε περὶ ἐµοῦ πρὸς κύριον, καὶ
  περιελέτω τοὺς βατράχους ἀπ’ ἐµοῦ καὶ ἀπὸ τοῦ ἐµοῦ λαοῦ, καὶ ἐξαποστελῶ τὸν
  λαόν, καὶ θύσωσιν κυρίῳ. <span style="color:#b00e23">(5)</span> εἶπεν δὲ
  Μωυσῆς πρὸς Φαραω Τάξαι πρός µε, πότε εὔξωµαι περὶ σοῦ καὶ περὶ τῶν
  θεραπόντων σου καὶ περὶ τοῦ λαοῦ σου ἀφανίσαι τοὺς βατράχους ἀπὸ σοῦ καὶ ἀπὸ
  τοῦ λαοῦ σου καὶ ἐκ τῶν οἰκιῶν ὑµῶν, πλὴν ἐν τῷ ποταµῷ ὑπολειφθήσονται.
  <span style="color:#b00e23">(6)</span> ὁ δὲ εἶπεν Εἰς αὔριον. εἶπεν οὖν Ὡς
  εἴρηκας· ἵνα εἰδῇς ὅτι οὐκ ἔστιν ἄMος πλὴν κυρίου· <span style=
  "color:#b00e23">(7)</span> καὶ περιαιρεθήσονται οἱ βάτραχοι ἀπὸ σοῦ καὶ ἐκ
  τῶν οἰκιῶν ὑµῶν καὶ ἐκ τῶν ἐπαύλεων καὶ ἀπὸ τῶν θεραπόντων σου καὶ ἀπὸ τοῦ
  λαοῦ σου, πλὴν ἐν τῷ ποταµῷ ὑπολειφθήσονται. <span style=
  "color:#b00e23">(8)</span> ἐξῆλθεν δὲ Μωυσῆς καὶ Ααρων ἀπὸ Φαραω· καὶ ἐβόησεν
  Μωυσῆς πρὸς κύριον περὶ τοῦ ὁρισµοῦ τῶν βατράχων, ὡς ἐτάξατο Φαραω.
  <span style="color:#b00e23">(9)</span> ἐποίησεν δὲ κύριος καθάπερ εἶπεν
  Μωυσῆς, καὶ ἐτελεύτησαν οἱ βάτραχοι ἐκ τῶν οἰκιῶν καὶ ἐκ τῶν ἐπαύλεων καὶ ἐκ
  τῶν ἀγρῶν· <span style="color:#b00e23">(10)</span> καὶ συνήγαγον αὐτοὺς
  θηµωνιὰς θηµωνιάς, καὶ ὤζεσεν ἡ γῆ. <span style="color:#b00e23">(11)</span>
  ἰδὼν δὲ Φαραω ὅτι γέγονεν ἀνάψυξις, ἐβαρύνθη ἡ καρδία αὐτοῦ, καὶ οὐκ
  εἰσήκουσεν αὐτῶν, καθάπερ ἐλάλησεν κύριος. <span style=
  "color:#b00e23">(12)</span> Εἶπεν δὲ κύριος πρὸς Μωυσῆν Εἰπὸν Ααρων Ἔκτεινον
  τῇ χειρὶ τὴν ῥάβδον σου καὶ πάταξον τὸ χῶµα τῆς γῆς, καὶ ἔσονται σκνῖφες ἔν
  τε τοῖς ἀνθρώποις καὶ ἐν τοῖς τετράποσιν καὶ ἐν πάσῃ γῇ Αἰγύπτου.
  <span style="color:#b00e23">(13)</span> ἐξέτεινεν οὖν Ααρων τῇ χειρὶ τὴν
  ῥάβδον καὶ ἐπάταξεν τὸ χῶµα τῆς γῆς, καὶ ἐγένοντο οἱ σκνῖφες ἔν τε τοῖς
  ἀνθρώποις καὶ ἐν τοῖς τετράποσιν, καὶ ἐν παντὶ χώµατι τῆς γῆς ἐγένοντο οἱ
  σκνῖφες ἐν πάσῃ γῇ Αἰγύπτου. <span style="color:#b00e23">(14)</span> ἐποίησαν
  δὲ ὡσαύτως καὶ οἱ ἐπαοιδοὶ ταῖς φαρµακείαις αὐτῶν ἐξαγαγεῖν τὸν σκνῖφα καὶ
  οὐκ ἠδύναντο. καὶ ἐγένοντο οἱ σκνῖφες ἐν τοῖς ἀνθρώποις καὶ ἐν τοῖς
  τετράποσιν. <span style="color:#b00e23">(15)</span> εἶπαν οὖν οἱ ἐπαοιδοὶ τῷ
  Φαραω Δάκτυλος θεοῦ ἐστιν τοῦτο. καὶ ἐσκληρύνθη ἡ καρδία Φαραω, καὶ οὐκ
  εἰσήκουσεν αὐτῶν, καθάπερ ἐλάλησεν κύριος. <span style=
  "color:#b00e23">(16)</span> Εἶπεν δὲ κύριος πρὸς Μωυσῆν Ὄρθρισον τὸ πρωὶ καὶ
  στῆθι ἐναντίον Φαραω· καὶ ἰδοὺ αὐτὸς ἐξελεύσεται ἐπὶ τὸ ὕδωρ, καὶ ἐρεῖς πρὸς
  αὐτόν Τάδε λέγει κύριος Ἐξαπόστειλον τὸν λαόν µου, ἵνα µοι λατρεύσωσιν ἐν τῇ
  ἐρήµῳ· <span style="color:#b00e23">(17)</span> ἐὰν δὲ µὴ βούλῃ ἐξαποστεῖλαι
  τὸν λαόν µου, ἰδοὺ ἐγὼ ἐπαποστέλλω ἐπὶ σὲ καὶ ἐπὶ τοὺς θεράποντάς σου καὶ ἐπὶ
  τὸν λαόν σου καὶ ἐπὶ τοὺς οἴκους ὑµῶν κυνόµυιαν, καὶ πλησθήσονται αἱ οἰκίαι
  τῶν Αἰγυπτίων τῆς κυνοµυίης καὶ εἰς τὴν γῆν, ἐφ’ ἧς εἰσιν ἐπ’ αὐτῆς.
  <span style="color:#b00e23">(18)</span> καὶ παραδοξάσω ἐν τῇ ἡµέρᾳ ἐκείνῃ τὴν
  γῆν Γεσεµ, ἐφ’ ἧς ὁ λαός µου ἔπεστιν ἐπ’ αὐτῆς, ἐφ’ ἧς οὐκ ἔσται ἐκεῖ ἡ
  κυνόµυια, ἵνα εἰδῇς ὅτι ἐγώ εἰµι κύριος ὁ κύριος πάσης τῆς γῆς. <span style=
  "color:#b00e23">(19)</span> καὶ δώσω διαστολὴν ἀνὰ µέσον τοῦ ἐµοῦ λαοῦ καὶ
  ἀνὰ µέσον τοῦ σοῦ λαοῦ· ἐν δὲ τῇ αὔριον ἔσται τὸ σηµεῖον τοῦτο ἐπὶ τῆς γῆς.
  <span style="color:#b00e23">(20)</span> ἐποίησεν δὲ κύριος οὕτως, καὶ
  παρεγένετο ἡ κυνόµυια πλῆθος εἰς τοὺς οἴκους Φαραω καὶ εἰς τοὺς οἴκους τῶν
  θεραπόντων αὐτοῦ καὶ εἰς πᾶσαν τὴν γῆν Αἰγύπτου, καὶ ἐξωλεθρεύθη ἡ γῆ ἀπὸ τῆς
  κυνοµυίης. <span style="color:#b00e23">(21)</span> ἐκάλεσεν δὲ Φαραω Μωυσῆν
  καὶ Ααρων λέγων Ἐλθόντες θύσατε τῷ θεῷ ὑµῶν ἐν τῇ γῇ. <span style=
  "color:#b00e23">(22)</span> καὶ εἶπεν Μωυσῆς Οὐ δυνατὸν γενέσθαι οὕτως· τὰ
  γὰρ βδελύγµατα τῶν Αἰγυπτίων θύσοµεν κυρίῳ τῷ θεῷ ἡµῶν· ἐὰν γὰρ θύσωµεν τὰ
  βδελύγµατα τῶν Αἰγυπτίων ἐναντίον αὐτῶν, λιθοβοληθησόµεθα. <span style=
  "color:#b00e23">(23)</span> ὁδὸν τριῶν ἡµερῶν πορευσόµεθα εἰς τὴν ἔρηµον καὶ
  θύσοµεν κυρίῳ τῷ θεῷ ἡµῶν, καθάπερ εἶπεν ἡµῖν. <span style=
  "color:#b00e23">(24)</span> καὶ εἶπεν Φαραω Ἐγὼ ἀποστέλλω ὑµᾶς, καὶ θύσατε
  κυρίῳ τῷ θεῷ ὑµῶν ἐν τῇ ἐρήµῳ, ἀλλ’ οὐ µακρὰν ἀποτενεῖτε πορευθῆναι· εὔξασθε
  οὖν περὶ ἐµοῦ πρὸς κύριον. <span style="color:#b00e23">(25)</span> εἶπεν δὲ
  Μωυσῆς Ὅδε ἐγὼ ἐξελεύσοµαι ἀπὸ σοῦ καὶ εὔξοµαι πρὸς τὸν θεόν, καὶ ἀπελεύσεται
  ἡ κυνόµυια ἀπὸ σοῦ καὶ ἀπὸ τῶν θεραπόντων σου καὶ τοῦ λαοῦ σου αὔριον· µὴ
  προσθῇς ἔτι, Φαραω, ἐξαπατῆσαι τοῦ µὴ ἐξαποστεῖλαι τὸν λαὸν θῦσαι κυρίῳ.
  <span style="color:#b00e23">(26)</span> ἐξῆλθεν δὲ Μωυσῆς ἀπὸ Φαραω καὶ
  ηὔξατο πρὸς τὸν θεόν· <span style="color:#b00e23">(27)</span> ἐποίησεν δὲ
  κύριος καθάπερ εἶπεν Μωυσῆς, καὶ περιεῖλεν τὴν κυνόµυιαν ἀπὸ Φαραω καὶ τῶν
  θεραπόντων αὐτοῦ καὶ τοῦ λαοῦ αὐτοῦ, καὶ οὐ κατελείφθη οὐδεµία. <span style=
  "color:#b00e23">(28)</span> καὶ ἐβάρυνεν Φαραω τὴν καρδίαν αὐτοῦ καὶ ἐπὶ τοῦ
  καιροῦ τούτου καὶ οὐκ ἠθέλησεν ἐξαποστεῖλαι τὸν λαόν.
  <h3 id="exodus9">9</h3><span style="color:#b00e23">(1)</span> Εἶπεν δὲ κύριος
  πρὸς Μωυσῆν Εἴσελθε πρὸς Φαραω καὶ ἐρεῖς αὐτῷ Τάδε λέγει κύριος ὁ θεὸς τῶν
  Εβραίων Ἐξαπόστειλον τὸν λαόν µου, ἵνα µοι λατρεύσωσιν· <span style=
  "color:#b00e23">(2)</span> εἰ µὲν οὖν µὴ βούλει ἐξαποστεῖλαι τὸν λαόν µου,
  ἀλλ’ ἔτι ἐγκρατεῖς αὐτοῦ, <span style="color:#b00e23">(3)</span> ἰδοὺ χεὶρ
  κυρίου ἐπέσται ἐν τοῖς κτήνεσίν σου τοῖς ἐν τοῖς πεδίοις, ἔν τε τοῖς ἵπποις
  καὶ ἐν τοῖς ὑποζυγίοις καὶ ταῖς καµήλοις καὶ βουσὶν καὶ προβάτοις, θάνατος
  µέγας σφόδρα. <span style="color:#b00e23">(4)</span> καὶ παραδοξάσω ἐγὼ ἐν τῷ
  καιρῷ ἐκείνῳ ἀνὰ µέσον τῶν κτηνῶν τῶν Αἰγυπτίων καὶ ἀνὰ µέσον τῶν κτηνῶν τῶν
  υἱῶν Ισραηλ· οὐ τελευτήσει ἀπὸ πάντων τῶν τοῦ Ισραηλ υἱῶν ῥητόν. <span style=
  "color:#b00e23">(5)</span> καὶ ἔδωκεν ὁ θεὸς ὅρον λέγων Ἐν τῇ αὔριον ποιήσει
  κύριος τὸ ῥῆµα τοῦτο ἐπὶ τῆς γῆς. <span style="color:#b00e23">(6)</span> καὶ
  ἐποίησεν κύριος τὸ ῥῆµα τοῦτο τῇ ἐπαύριον, καὶ ἐτελεύτησεν πάντα τὰ κτήνη τῶν
  Αἰγυπτίων, ἀπὸ δὲ τῶν κτηνῶν τῶν υἱῶν Ισραηλ οὐκ ἐτελεύτησεν οὐδέν.
  <span style="color:#b00e23">(7)</span> ἰδὼν δὲ Φαραω ὅτι οὐκ ἐτελεύτησεν ἀπὸ
  πάντων τῶν κτηνῶν τῶν υἱῶν Ισραηλ οὐδέν, ἐβαρύνθη ἡ καρδία Φαραω, καὶ οὐκ
  ἐξαπέστειλεν τὸν λαόν. <span style="color:#b00e23">(8)</span> Εἶπεν δὲ κύριος
  πρὸς Μωυσῆν καὶ Ααρων λέγων Λάβετε ὑµεῖς πλήρεις τὰς χεῖρας αἰθάλης
  καµιναίας, καὶ πασάτω Μωυσῆς εἰς τὸν οὐρανὸν ἐναντίον Φαραω καὶ ἐναντίον τῶν
  θεραπόντων αὐτοῦ, <span style="color:#b00e23">(9)</span> καὶ γενηθήτω
  κονιορτὸς ἐπὶ πᾶσαν τὴν γῆν Αἰγύπτου, καὶ ἔσται ἐπὶ τοὺς ἀνθρώπους καὶ ἐπὶ τὰ
  τετράποδα ἕλκη, φλυκτίδες ἀναζέουσαι, ἔν τε τοῖς ἀνθρώποις καὶ ἐν τοῖς
  τετράποσιν καὶ ἐν πάσῃ γῇ Αἰγύπτου. <span style="color:#b00e23">(10)</span>
  καὶ ἔλαβεν τὴν αἰθάλην τῆς καµιναίας ἐναντίον Φαραω καὶ ἔπασεν αὐτὴν Μωυσῆς
  εἰς τὸν οὐρανόν, καὶ ἐγένετο ἕλκη, φλυκτίδες ἀναζέουσαι, ἐν τοῖς ἀνθρώποις
  καὶ ἐν τοῖς τετράποσιν. <span style="color:#b00e23">(11)</span> καὶ οὐκ
  ἠδύναντο οἱ φαρµάκοις στῆναι ἐναντίον Μωυσῆ διὰ τὰ ἕλκη· ἐγένετο γὰρ τὰ ἕλκη
  ἐν τοῖς φαρµάκοις καὶ ἐν πάσῃ γῇ Αἰγύπτου. <span style=
  "color:#b00e23">(12)</span> ἐσκλήρυνεν δὲ κύριος τὴν καρδίαν Φαραω, καὶ οὐκ
  εἰσήκουσεν αὐτῶν, καθὰ συνέταξεν κύριος. <span style=
  "color:#b00e23">(13)</span> Εἶπεν δὲ κύριος πρὸς Μωυσῆν Ὄρθρισον τὸ πρωὶ καὶ
  στῆθι ἐναντίον Φαραω καὶ ἐρεῖς πρὸς αὐτόν Τάδε λέγει κύριος ὁ θεὸς τῶν
  Εβραίων Ἐξαπόστειλον τὸν λαόν µου, ἵνα λατρεύσωσίν µοι. <span style=
  "color:#b00e23">(14)</span> ἐν τῷ γὰρ νῦν καιρῷ ἐγὼ ἐξαποστέλλω πάντα τὰ
  συναντήµατά µου εἰς τὴν καρδίαν σου καὶ τῶν θεραπόντων σου καὶ τοῦ λαοῦ σου,
  ἵν’ εἰδῇς ὅτι οὐκ ἔστιν ὡς ἐγὼ ἄMος ἐν πάσῃ τῇ γῇ. <span style=
  "color:#b00e23">(15)</span> νῦν γὰρ ἀποστείλας τὴν χεῖρα πατάξω σε καὶ τὸν
  λαόν σου θανάτῳ, καὶ ἐκτριβήσῃ ἀπὸ τῆς γῆς· <span style=
  "color:#b00e23">(16)</span> καὶ ἕνεκεν τούτου διετηρήθης, ἵνα ἐνδείξωµαι ἐν
  σοὶ τὴν ἰσχύν µου, καὶ ὅπως διαγγελῇ τὸ ὄνοµά µου ἐν πάσῃ τῇ γῇ. <span style=
  "color:#b00e23">(17)</span> ἔτι οὖν σὺ ἐµποιῇ τοῦ λαοῦ µου τοῦ µὴ
  ἐξαποστεῖλαι αὐτούς. <span style="color:#b00e23">(18)</span> ἰδοὺ ἐγὼ ὕω
  ταύτην τὴν ὥραν αὔριον χάλαζαν πολλὴν σφόδρα, ἥτις τοιαύτη οὐ γέγονεν ἐν
  Αἰγύπτῳ ἀφ’ ἧς ἡµέρας ἔκτισται ἕως τῆς ἡµέρας ταύτης. <span style=
  "color:#b00e23">(19)</span> νῦν οὖν κατάσπευσον συναγαγεῖν τὰ κτήνη σου καὶ
  ὅσα σοί ἐστιν ἐν τῷ πεδίῳ· πάντες γὰρ οἱ ἄνθρωποι καὶ τὰ κτήνη, ὅσα ἂν εὑρεθῇ
  ἐν τῷ πεδίῳ καὶ µὴ εἰσέλθῃ εἰς οἰκίαν, πέσῃ δὲ ἐπ’ αὐτὰ ἡ χάλαζα, τελευτήσει.
  <span style="color:#b00e23">(20)</span> ὁ φοβούµενος τὸ ῥῆµα κυρίου τῶν
  θεραπόντων Φαραω συνήγαγεν τὰ κτήνη αὐτοῦ εἰς τοὺς οἴκους· <span style=
  "color:#b00e23">(21)</span> ὃς δὲ µὴ προσέσχεν τῇ διανοίᾳ εἰς τὸ ῥῆµα κυρίου,
  ἀφῆκεν τὰ κτήνη ἐν τοῖς πεδίοις. — <span style="color:#b00e23">(22)</span>
  εἶπεν δὲ κύριος πρὸς Μωυσῆν Ἔκτεινον τὴν χεῖρά σου εἰς τὸν οὐρανόν, καὶ ἔσται
  χάλαζα ἐπὶ πᾶσαν γῆν Αἰγύπτου, ἐπί τε τοὺς ἀνθρώπους καὶ τὰ κτήνη καὶ ἐπὶ
  πᾶσαν βοτάνην τὴν ἐπὶ τῆς γῆς. <span style="color:#b00e23">(23)</span>
  ἐξέτεινεν δὲ Μωυσῆς τὴν χεῖρα εἰς τὸν οὐρανόν, καὶ κύριος ἔδωκεν φωνὰς καὶ
  χάλαζαν, καὶ διέτρεχεν τὸ πῦρ ἐπὶ τῆς γῆς, καὶ ἔβρεξεν κύριος χάλαζαν ἐπὶ
  πᾶσαν γῆν Αἰγύπτου. <span style="color:#b00e23">(24)</span> ἦν δὲ ἡ χάλαζα
  καὶ τὸ πῦρ φλογίζον ἐν τῇ χαλάζῃ· ἡ δὲ χάλαζα πολλὴ σφόδρα σφόδρα, ἥτις
  τοιαύτη οὐ γέγονεν ἐν Αἰγύπτῳ ἀφ’ οὗ γεγένηται ἐπ’ αὐτῆς ἔθνος. <span style=
  "color:#b00e23">(25)</span> ἐπάταξεν δὲ ἡ χάλαζα ἐν πάσῃ γῇ Αἰγύπτου ἀπὸ
  ἀνθρώπου ἕως κτήνους, καὶ πᾶσαν βοτάνην τὴν ἐν τῷ πεδίῳ ἐπάταξεν ἡ χάλαζα,
  καὶ πάντα τὰ ξύλα τὰ ἐν τοῖς πεδίοις συνέτριψεν ἡ χάλαζα· <span style=
  "color:#b00e23">(26)</span> πλὴν ἐν γῇ Γεσεµ, οὗ ἦσαν οἱ υἱοὶ Ισραηλ, οὐκ
  ἐγένετο ἡ χάλαζα. <span style="color:#b00e23">(27)</span> ἀποστείλας δὲ Φαραω
  ἐκάλεσεν Μωυσῆν καὶ Ααρων καὶ εἶπεν αὐτοῖς Ἡµάρτηκα τὸ νῦν· ὁ κύριος δίκαιος,
  ἐγὼ δὲ καὶ ὁ λαός µου ἀσεβεῖς. <span style="color:#b00e23">(28)</span>
  εὔξασθε οὖν περὶ ἐµοῦ πρὸς κύριον, καὶ παυσάσθω τοῦ γενηθῆναι φωνὰς θεοῦ καὶ
  χάλαζαν καὶ πῦρ· καὶ ἐξαποστελῶ ὑµᾶς, καὶ οὐκέτι προσθήσεσθε µένειν.
  <span style="color:#b00e23">(29)</span> εἶπεν δὲ αὐτῷ Μωυσῆς Ὡς ἂν ἐξέλθω τὴν
  πόλιν, ἐκπετάσω τὰς χεῖράς µου πρὸς κύριον, καὶ αἱ φωναὶ παύσονται, καὶ ἡ
  χάλαζα καὶ ὁ ὑετὸς οὐκ ἔσται ἔτι· ἵνα γνῷς ὅτι τοῦ κυρίου ἡ γῆ. <span style=
  "color:#b00e23">(30)</span> καὶ σὺ καὶ οἱ θεράποντές σου ἐπίσταµαι ὅτι οὐδέπω
  πεφόβησθε τὸν κύριον. <span style="color:#b00e23">(31)</span> τὸ δὲ λίνον καὶ
  ἡ κριθὴ ἐπλήγη· ἡ γὰρ κριθὴ παρεστηκυῖα, τὸ δὲ λίνον σπερµατίζον.
  <span style="color:#b00e23">(32)</span> ὁ δὲ πυρὸς καὶ ἡ ὀλύρα οὐκ ἐπλήγη·
  ὄψιµα γὰρ ἦν. <span style="color:#b00e23">(33)</span> ἐξῆλθεν δὲ Μωυσῆς ἀπὸ
  Φαραω ἐκτὸς τῆς πόλεως καὶ ἐξεπέτασεν τὰς χεῖρας πρὸς κύριον, καὶ αἱ φωναὶ
  ἐπαύσαντο καὶ ἡ χάλαζα, καὶ ὁ ὑετὸς οὐκ ἔσταξεν ἔτι ἐπὶ τὴν γῆν. <span style=
  "color:#b00e23">(34)</span> ἰδὼν δὲ Φαραω ὅτι πέπαυται ὁ ὑετὸς καὶ ἡ χάλαζα
  καὶ αἱ φωναί, προσέθετο τοῦ ἁµαρτάνειν καὶ ἐβάρυνεν αὐτοῦ τὴν καρδίαν καὶ τῶν
  θεραπόντων αὐτοῦ. <span style="color:#b00e23">(35)</span> καὶ ἐσκληρύνθη ἡ
  καρδία Φαραω, καὶ οὐκ ἐξαπέστειλεν τοὺς υἱοὺς Ισραηλ, καθάπερ ἐλάλησεν κύριος
  τῷ Μωυσῇ.
  <h3 id="exodus10">10</h3><span style="color:#b00e23">(1)</span> Εἶπεν δὲ
  κύριος πρὸς Μωυσῆν λέγων Εἴσελθε πρὸς Φαραω· ἐγὼ γὰρ ἐσκλήρυνα αὐτοῦ τὴν
  καρδίαν καὶ τῶν θεραπόντων αὐτοῦ, ἵνα ἑξῆς ἐπέλθῃ τὰ σηµεῖα ταῦτα ἐπ’ αὐτούς·
  <span style="color:#b00e23">(2)</span> ὅπως διηγήσησθε εἰς τὰ ὦτα τῶν τέκνων
  ὑµῶν καὶ τοῖς τέκνοις τῶν τέκνων ὑµῶν ὅσα ἐµπέπαιχα τοῖς Αἰγυπτίοις, καὶ τὰ
  σηµεῖά µου, ἃ ἐποίησα ἐν αὐτοῖς, καὶ γνώσεσθε ὅτι ἐγὼ κύριος. <span style=
  "color:#b00e23">(3)</span> εἰσῆλθεν δὲ Μωυσῆς καὶ Ααρων ἐναντίον Φαραω καὶ
  εἶπαν αὐτῷ Τάδε λέγει κύριος ὁ θεὸς τῶν Εβραίων Ἕως τίνος οὐ βούλει
  ἐντραπῆναί µε; ἐξαπόστειλον τὸν λαόν µου, ἵνα λατρεύσωσίν µοι. <span style=
  "color:#b00e23">(4)</span> ἐὰν δὲ µὴ θέλῃς σὺ ἐξαποστεῖλαι τὸν λαόν µου, ἰδοὺ
  ἐγὼ ἐπάγω ταύτην τὴν ὥραν αὔριον ἀκρίδα πολλὴν ἐπὶ πάντα τὰ ὅριά σου,
  <span style="color:#b00e23">(5)</span> καὶ καλύψει τὴν ὄψιν τῆς γῆς, καὶ οὐ
  δυνήσῃ κατιδεῖν τὴν γῆν, καὶ κατέδεται πᾶν τὸ περισσὸν τῆς γῆς τὸ
  καταλειφθέν, ὃ κατέλιπεν ὑµῖν ἡ χάλαζα, καὶ κατέδεται πᾶν ξύλον τὸ φυόµενον
  ὑµῖν ἐπὶ τῆς γῆς· <span style="color:#b00e23">(6)</span> καὶ πλησθήσονταί σου
  αἱ οἰκίαι καὶ αἱ οἰκίαι τῶν θεραπόντων σου καὶ πᾶσαι αἱ οἰκίαι ἐν πάσῃ γῇ τῶν
  Αἰγυπτίων, ἃ οὐδέποτε ἑωράκασιν οἱ πατέρες σου οὐδὲ οἱ πρόπαπποι αὐτῶν ἀφ’ ἧς
  ἡµέρας γεγόνασιν ἐπὶ τῆς γῆς ἕως τῆς ἡµέρας ταύτης. καὶ ἐκκλίνας Μωυσῆς
  ἐξῆλθεν ἀπὸ Φαραω. <span style="color:#b00e23">(7)</span> καὶ λέγουσιν οἱ
  θεράποντες Φαραω πρὸς αὐτόν Ἕως τίνος ἔσται τοῦτο ἡµῖν σκῶλον; ἐξαπόστειλον
  τοὺς ἀνθρώπους, ὅπως λατρεύσωσιν τῷ θεῷ αὐτῶν· ἢ εἰδέναι βούλει ὅτι ἀπόλωλεν
  Αἴγυπτος; <span style="color:#b00e23">(8)</span> καὶ ἀπέστρεψαν τόν τε Μωυσῆν
  καὶ Ααρων πρὸς Φαραω, καὶ εἶπεν αὐτοῖς Πορεύεσθε καὶ λατρεύσατε τῷ θεῷ ὑµῶν·
  τίνες δὲ καὶ τίνες εἰσὶν οἱ πορευόµενοι; <span style=
  "color:#b00e23">(9)</span> καὶ λέγει Μωυσῆς Σὺν τοῖς νεανίσκοις καὶ
  πρεσβυτέροις πορευσόµεθα, σὺν τοῖς υἱοῖς καὶ θυγατράσιν καὶ προβάτοις καὶ
  βουσὶν ἡµῶν· ἔστιν γὰρ ἑορτὴ κυρίου τοῦ θεοῦ ἡµῶν. <span style=
  "color:#b00e23">(10)</span> καὶ εἶπεν πρὸς αὐτούς Ἔστω οὕτως, κύριος µεθ’
  ὑµῶν· καθότι ἀποστέλλω ὑµᾶς, µὴ καὶ τὴν ἀποσκευὴν ὑµῶν; ἴδετε ὅτι πονηρία
  πρόκειται ὑµῖν. <span style="color:#b00e23">(11)</span> µὴ οὕτως·
  πορευέσθωσαν δὲ οἱ ἄνδρες, καὶ λατρεύσατε τῷ θεῷ· τοῦτο γὰρ αὐτοὶ ζητεῖτε.
  ἐξέβαλον δὲ αὐτοὺς ἀπὸ προσώπου Φαραω. — <span style=
  "color:#b00e23">(12)</span> εἶπεν δὲ κύριος πρὸς Μωυσῆν Ἔκτεινον τὴν χεῖρα
  ἐπὶ γῆν Αἰγύπτου, καὶ ἀναβήτω ἀκρὶς ἐπὶ τὴν γῆν καὶ κατέδεται πᾶσαν βοτάνην
  τῆς γῆς καὶ πάντα τὸν καρπὸν τῶν ξύλων, ὃν ὑπελίπετο ἡ χάλαζα. <span style=
  "color:#b00e23">(13)</span> καὶ ἐπῆρεν Μωυσῆς τὴν ῥάβδον εἰς τὸν οὐρανόν, καὶ
  κύριος ἐπήγαγεν ἄνεµον νότον ἐπὶ τὴν γῆν ὅλην τὴν ἡµέραν ἐκείνην καὶ ὅλην τὴν
  νύκτα· τὸ πρωὶ ἐγενήθη, καὶ ὁ ἄνεµος ὁ νότος ἀνέλαβεν τὴν ἀκρίδα <span style=
  "color:#b00e23">(14)</span> καὶ ἀνήγαγεν αὐτὴν ἐπὶ πᾶσαν γῆν Αἰγύπτου, καὶ
  κατέπαυσεν ἐπὶ πάντα τὰ ὅρια Αἰγύπτου πολλὴ σφόδρα· προτέρα αὐτῆς οὐ γέγονεν
  τοιαύτη ἀκρὶς καὶ µετὰ ταῦτα οὐκ ἔσται οὕτως. <span style=
  "color:#b00e23">(15)</span> καὶ ἐκάλυψεν τὴν ὄψιν τῆς γῆς, καὶ ἐφθάρη ἡ γῆ·
  καὶ κατέφαγεν πᾶσαν βοτάνην τῆς γῆς καὶ πάντα τὸν καρπὸν τῶν ξύλων, ὃς
  ὑπελείφθη ἀπὸ τῆς χαλάζης· οὐχ ὑπελείφθη χλωρὸν οὐδὲν ἐν τοῖς ξύλοις καὶ ἐν
  πάσῃ βοτάνῃ τοῦ πεδίου ἐν πάσῃ γῇ Αἰγύπτου. <span style=
  "color:#b00e23">(16)</span> κατέσπευδεν δὲ Φαραω καλέσαι Μωυσῆν καὶ Ααρων
  λέγων Ἡµάρτηκα ἐναντίον κυρίου τοῦ θεοῦ ὑµῶν καὶ εἰς ὑµᾶς· <span style=
  "color:#b00e23">(17)</span> προσδέξασθε οὖν µου τὴν ἁµαρτίαν ἔτι νῦν καὶ
  προσεύξασθε πρὸς κύριον τὸν θεὸν ὑµῶν, καὶ περιελέτω ἀπ’ ἐµοῦ τὸν θάνατον
  τοῦτον. <span style="color:#b00e23">(18)</span> ἐξῆλθεν δὲ Μωυσῆς ἀπὸ Φαραω
  καὶ ηὔξατο πρὸς τὸν θεόν. <span style="color:#b00e23">(19)</span> καὶ
  µετέβαλεν κύριος ἄνεµον ἀπὸ θαλάσσης σφοδρόν, καὶ ἀνέλαβεν τὴν ἀκρίδα καὶ
  ἐνέβαλεν αὐτὴν εἰς τὴν ἐρυθρὰν θάλασσαν, καὶ οὐχ ὑπελείφθη ἀκρὶς µία ἐν πάσῃ
  γῇ Αἰγύπτου. <span style="color:#b00e23">(20)</span> καὶ ἐσκλήρυνεν κύριος
  τὴν καρδίαν Φαραω, καὶ οὐκ ἐξαπέστειλεν τοὺς υἱοὺς Ισραηλ. <span style=
  "color:#b00e23">(21)</span> Εἶπεν δὲ κύριος πρὸς Μωυσῆν Ἔκτεινον τὴν χεῖρά
  σου εἰς τὸν οὐρανόν, καὶ γενηθήτω σκότος ἐπὶ γῆν Αἰγύπτου, ψηλαφητὸν σκότος.
  <span style="color:#b00e23">(22)</span> ἐξέτεινεν δὲ Μωυσῆς τὴν χεῖρα εἰς τὸν
  οὐρανόν, καὶ ἐγένετο σκότος γνόφος θύελλα ἐπὶ πᾶσαν γῆν Αἰγύπτου τρεῖς
  ἡµέρας, <span style="color:#b00e23">(23)</span> καὶ οὐκ εἶδεν οὐδεὶς τὸν
  ἀδελφὸν αὐτοῦ τρεῖς ἡµέρας, καὶ οὐκ ἐξανέστη οὐδεὶς ἐκ τῆς κοίτης αὐτοῦ τρεῖς
  ἡµέρας· πᾶσι δὲ τοῖς υἱοῖς Ισραηλ ἦν φῶς ἐν πᾶσιν, οἷς κατεγίνοντο.
  <span style="color:#b00e23">(24)</span> καὶ ἐκάλεσεν Φαραω Μωυσῆν καὶ Ααρων
  λέγων Βαδίζετε, λατρεύσατε κυρίῳ τῷ θεῷ ὑµῶν· πλὴν τῶν προβάτων καὶ τῶν βοῶν
  ὑπολίπεσθε· καὶ ἡ ἀποσκευὴ ὑµῶν ἀποτρεχέτω µεθ’ ὑµῶν. <span style=
  "color:#b00e23">(25)</span> καὶ εἶπεν Μωυσῆς Ἀλλὰ καὶ σὺ δώσεις ἡµῖν
  ὁλοκαυτώµατα καὶ θυσίας, ἃ ποιήσοµεν κυρίῳ τῷ θεῷ ἡµῶν, <span style=
  "color:#b00e23">(26)</span> καὶ τὰ κτήνη ἡµῶν πορεύσεται µεθ’ ἡµῶν, καὶ οὐχ
  ὑπολειψόµεθα ὁπλήν· ἀπ’ αὐτῶν γὰρ ληµψόµεθα λατρεῦσαι κυρίῳ τῷ θεῷ ἡµῶν·
  ἡµεῖς δὲ οὐκ οἴδαµεν, τί λατρεύσωµεν κυρίῳ τῷ θεῷ ἡµῶν, ἕως τοῦ ἐλθεῖν ἡµᾶς
  ἐκεῖ. <span style="color:#b00e23">(27)</span> ἐσκλήρυνεν δὲ κύριος τὴν
  καρδίαν Φαραω, καὶ οὐκ ἐβουλήθη ἐξαποστεῖλαι αὐτούς. <span style=
  "color:#b00e23">(28)</span> καὶ λέγει Φαραω Ἄπελθε ἀπ’ ἐµοῦ, πρόσεχε σεαυτῷ
  ἔτι προσθεῖναι ἰδεῖν µου τὸ πρόσωπον· ᾗ δ’ ἂν ἡµέρᾳ ὀφθῇς µοι, ἀποθανῇ.
  <span style="color:#b00e23">(29)</span> λέγει δὲ Μωυσῆς Εἴρηκας· οὐκέτι
  ὀφθήσοµαί σοι εἰς πρόσωπον.
  <h3 id="exodus11">11</h3><span style="color:#b00e23">(1)</span> Εἶπεν δὲ
  κύριος πρὸς Μωυσῆν Ἔτι µίαν πληγὴν ἐπάξω ἐπὶ Φαραω καὶ ἐπ’ Αἴγυπτον, καὶ µετὰ
  ταῦτα ἐξαποστελεῖ ὑµᾶς ἐντεῦθεν· ὅταν δὲ ἐξαποστέλλῃ ὑµᾶς, σὺν παντὶ ἐκβαλεῖ
  ὑµᾶς ἐκβολῇ. <span style="color:#b00e23">(2)</span> λάλησον οὖν κρυφῇ εἰς τὰ
  ὦτα τοῦ λαοῦ, καὶ αἰτησάτω ἕκαστος παρὰ τοῦ πλησίον καὶ γυνὴ παρὰ τῆς πλησίον
  σκεύη ἀργυρᾶ καὶ χρυσᾶ καὶ ἱµατισµόν. <span style="color:#b00e23">(3)</span>
  κύριος δὲ ἔδωκεν τὴν χάριν τῷ λαῷ αὐτοῦ ἐναντίον τῶν Αἰγυπτίων, καὶ ἔχρησαν
  αὐτοῖς· καὶ ὁ ἄνθρωπος Μωυσῆς µέγας ἐγενήθη σφόδρα ἐναντίον τῶν Αἰγυπτίων καὶ
  ἐναντίον Φαραω καὶ ἐναντίον πάντων τῶν θεραπόντων αὐτοῦ. <span style=
  "color:#b00e23">(4)</span> Καὶ εἶπεν Μωυσῆς Τάδε λέγει κύριος Περὶ µέσας
  νύκτας ἐγὼ εἰσπορεύοµαι εἰς µέσον Αἰγύπτου, <span style=
  "color:#b00e23">(5)</span> καὶ τελευτήσει πᾶν πρωτότοκον ἐν γῇ Αἰγύπτῳ ἀπὸ
  πρωτοτόκου Φαραω, ὃς κάθηται ἐπὶ τοῦ θρόνου, καὶ ἕως πρωτοτόκου τῆς
  θεραπαίνης τῆς παρὰ τὸν µύλον καὶ ἕως πρωτοτόκου παντὸς κτήνους, <span style=
  "color:#b00e23">(6)</span> καὶ ἔσται κραυγὴ µεγάλη κατὰ πᾶσαν γῆν Αἰγύπτου,
  ἥτις τοιαύτη οὐ γέγονεν καὶ τοιαύτη οὐκέτι προστεθήσεται. <span style=
  "color:#b00e23">(7)</span> καὶ ἐν πᾶσι τοῖς υἱοῖς Ισραηλ οὐ γρύξει κύων τῇ
  γλώσσῃ αὐτοῦ ἀπὸ ἀνθρώπου ἕως κτήνους, ὅπως εἰδῇς ὅσα παραδοξάσει κύριος ἀνὰ
  µέσον τῶν Αἰγυπτίων καὶ τοῦ Ισραηλ. <span style="color:#b00e23">(8)</span>
  καὶ καταβήσονται πάντες οἱ παῖδές σου οὗτοι πρός µε καὶ προσκυνήσουσίν µε
  λέγοντες Ἔξελθε σὺ καὶ πᾶς ὁ λαός σου, οὗ σὺ ἀφηγῇ· καὶ µετὰ ταῦτα
  ἐξελεύσοµαι. ἐξῆλθεν δὲ Μωυσῆς ἀπὸ Φαραω µετὰ θυµοῦ. <span style=
  "color:#b00e23">(9)</span> εἶπεν δὲ κύριος πρὸς Μωυσῆν Οὐκ εἰσακούσεται ὑµῶν
  Φαραω, ἵνα πληθύνων πληθύνω µου τὰ σηµεῖα καὶ τὰ τέρατα ἐν γῇ Αἰγύπτῳ.
  <span style="color:#b00e23">(10)</span> Μωυσῆς δὲ καὶ Ααρων ἐποίησαν πάντα τὰ
  σηµεῖα καὶ τὰ τέρατα ταῦτα ἐν γῇ Αἰγύπτῳ ἐναντίον Φαραω· ἐσκλήρυνεν δὲ κύριος
  τὴν καρδίαν Φαραω, καὶ οὐκ ἠθέλησεν ἐξαποστεῖλαι τοὺς υἱοὺς Ισραηλ ἐκ γῆς
  Αἰγύπτου.
  <h3 id="exodus12">12</h3><span style="color:#b00e23">(1)</span> Εἶπεν δὲ
  κύριος πρὸς Μωυσῆν καὶ Ααρων ἐν γῇ Αἰγύπτου λέγων <span style=
  "color:#b00e23">(2)</span> Ὁ µὴν οὗτος ὑµῖν ἀρχὴ µηνῶν, πρῶτός ἐστιν ὑµῖν ἐν
  τοῖς µησὶν τοῦ ἐνιαυτοῦ. <span style="color:#b00e23">(3)</span> λάλησον πρὸς
  πᾶσαν συναγωγὴν υἱῶν Ισραηλ λέγων Τῇ δεκάτῃ τοῦ µηνὸς τούτου λαβέτωσαν
  ἕκαστος πρόβατον κατ’ οἴκους πατριῶν, ἕκαστος πρόβατον κατ’ οἰκίαν.
  <span style="color:#b00e23">(4)</span> ἐὰν δὲ ὀλιγοστοὶ ὦσιν οἱ ἐν τῇ οἰκίᾳ
  ὥστε µὴ ἱκανοὺς εἶναι εἰς πρόβατον, συλλήµψεται µεθ’ ἑαυτοῦ τὸν γείτονα τὸν
  πλησίον αὐτοῦ κατὰ ἀριθµὸν ψυχῶν· ἕκαστος τὸ ἀρκοῦν αὐτῷ συναριθµήσεται εἰς
  πρόβατον. <span style="color:#b00e23">(5)</span> πρόβατον τέλειον ἄρσεν
  ἐνιαύσιον ἔσται ὑµῖν· ἀπὸ τῶν ἀρνῶν καὶ τῶν ἐρίφων λήµψεσθε. <span style=
  "color:#b00e23">(6)</span> καὶ ἔσται ὑµῖν διατετηρηµένον ἕως τῆς
  τεσσαρεσκαιδεκάτης τοῦ µηνὸς τούτου, καὶ σφάξουσιν αὐτὸ πᾶν τὸ πλῆθος
  συναγωγῆς υἱῶν Ισραηλ πρὸς ἑσπέραν. <span style="color:#b00e23">(7)</span>
  καὶ λήµψονται ἀπὸ τοῦ αἵµατος καὶ θήσουσιν ἐπὶ τῶν δύο σταθµῶν καὶ ἐπὶ τὴν
  φλιὰν ἐν τοῖς οἴκοις, ἐν οἷς ἐὰν φάγωσιν αὐτὰ ἐν αὐτοῖς. <span style=
  "color:#b00e23">(8)</span> καὶ φάγονται τὰ κρέα τῇ νυκτὶ ταύτῃ· ὀπτὰ πυρὶ καὶ
  ἄζυµα ἐπὶ πικρίδων ἔδονται. <span style="color:#b00e23">(9)</span> οὐκ ἔδεσθε
  ἀπ’ αὐτῶν ὠµὸν οὐδὲ ἡψηµένον ἐν ὕδατι, ἀλλ’ ἢ ὀπτὰ πυρί, κεφαλὴν σὺν τοῖς
  ποσὶν καὶ τοῖς ἐνδοσθίοις. <span style="color:#b00e23">(10)</span> οὐκ
  ἀπολείψετε ἀπ’ αὐτοῦ ἕως πρωὶ καὶ ὀστοῦν οὐ συντρίψετε ἀπ’ αὐτοῦ· τὰ δὲ
  καταλειπόµενα ἀπ’ αὐτοῦ ἕως πρωὶ ἐν πυρὶ κατακαύσετε. <span style=
  "color:#b00e23">(11)</span> οὕτως δὲ φάγεσθε αὐτό· αἱ ὀσφύες ὑµῶν
  περιεζωσµέναι, καὶ τὰ ὑποδήµατα ἐν τοῖς ποσὶν ὑµῶν, καὶ αἱ βακτηρίαι ἐν ταῖς
  χερσὶν ὑµῶν· καὶ ἔδεσθε αὐτὸ µετὰ σπουδῆς· πασχα ἐστὶν κυρίῳ. <span style=
  "color:#b00e23">(12)</span> καὶ διελεύσοµαι ἐν γῇ Αἰγύπτῳ ἐν τῇ νυκτὶ ταύτῃ
  καὶ πατάξω πᾶν πρωτότοκον ἐν γῇ Αἰγύπτῳ ἀπὸ ἀνθρώπου ἕως κτήνους καὶ ἐν πᾶσι
  τοῖς θεοῖς τῶν Αἰγυπτίων ποιήσω τὴν ἐκδίκησιν· ἐγὼ κύριος. <span style=
  "color:#b00e23">(13)</span> καὶ ἔσται τὸ αἷµα ὑµῖν ἐν σηµείῳ ἐπὶ τῶν οἰκιῶν,
  ἐν αἷς ὑµεῖς ἐστε ἐκεῖ, καὶ ὄψοµαι τὸ αἷµα καὶ σκεπάσω ὑµᾶς, καὶ οὐκ ἔσται ἐν
  ὑµῖν πληγὴ τοῦ ἐκτριβῆναι, ὅταν παίω ἐν γῇ Αἰγύπτῳ. <span style=
  "color:#b00e23">(14)</span> καὶ ἔσται ἡ ἡµέρα ὑµῖν αὕτη µνηµόσυνον, καὶ
  ἑορτάσετε αὐτὴν ἑορτὴν κυρίῳ εἰς πάσας τὰς γενεὰς ὑµῶν· νόµιµον αἰώνιον
  ἑορτάσετε αὐτήν. <span style="color:#b00e23">(15)</span> ἑπτὰ ἡµέρας ἄζυµα
  ἔδεσθε, ἀπὸ δὲ τῆς ἡµέρας τῆς πρώτης ἀφανιεῖτε ζύµην ἐκ τῶν οἰκιῶν ὑµῶν· πᾶς,
  ὃς ἂν φάγῃ ζύµην, ἐξολεθρευθήσεται ἡ ψυχὴ ἐκείνη ἐξ Ισραηλ ἀπὸ τῆς ἡµέρας τῆς
  πρώτης ἕως τῆς ἡµέρας τῆς ἑβδόµης. <span style="color:#b00e23">(16)</span>
  καὶ ἡ ἡµέρα ἡ πρώτη κληθήσεται ἁγία, καὶ ἡ ἡµέρα ἡ ἑβδόµη κλητὴ ἁγία ἔσται
  ὑµῖν· πᾶν ἔργον λατρευτὸν οὐ ποιήσετε ἐν αὐταῖς, πλὴν ὅσα ποιηθήσεται πάσῃ
  ψυχῇ, τοῦτο µόνον ποιηθήσεται ὑµῖν. <span style="color:#b00e23">(17)</span>
  καὶ φυλάξεσθε τὴν ἐντολὴν ταύτην· ἐν γὰρ τῇ ἡµέρᾳ ταύτῃ ἐξάξω τὴν δύναµιν
  ὑµῶν ἐκ γῆς Αἰγύπτου, καὶ ποιήσετε τὴν ἡµέραν ταύτην εἰς γενεὰς ὑµῶν νόµιµον
  αἰώνιον. <span style="color:#b00e23">(18)</span> ἐναρχοµένου τῇ
  τεσσαρεσκαιδεκάτῃ ἡµέρᾳ τοῦ µηνὸς τοῦ πρώτου ἀφ’ ἑσπέρας ἔδεσθε ἄζυµα ἕως
  ἡµέρας µιᾶς καὶ εἰκάδος τοῦ µηνὸς ἕως ἑσπέρας. <span style=
  "color:#b00e23">(19)</span> ἑπτὰ ἡµέρας ζύµη οὐχ εὑρεθήσεται ἐν ταῖς οἰκίαις
  ὑµῶν· πᾶς, ὃς ἂν φάγῃ ζυµωτόν, ἐξολεθρευθήσεται ἡ ψυχὴ ἐκείνη ἐκ συναγωγῆς
  Ισραηλ ἔν τε τοῖς γειώραις καὶ αὐτόχθοσιν τῆς γῆς· <span style=
  "color:#b00e23">(20)</span> πᾶν ζυµωτὸν οὐκ ἔδεσθε, ἐν παντὶ δὲ κατοικητηρίῳ
  ὑµῶν ἔδεσθε ἄζυµα. <span style="color:#b00e23">(21)</span> Ἐκάλεσεν δὲ Μωυσῆς
  πᾶσαν γερουσίαν υἱῶν Ισραηλ καὶ εἶπεν πρὸς αὐτούς Ἀπελθόντες λάβετε ὑµῖν
  ἑαυτοῖς πρόβατον κατὰ συγγενείας ὑµῶν καὶ θύσατε τὸ πασχα. <span style=
  "color:#b00e23">(22)</span> λήµψεσθε δὲ δέσµην ὑσσώπου καὶ βάψαντες ἀπὸ τοῦ
  αἵµατος τοῦ παρὰ τὴν θύραν καθίξετε τῆς φλιᾶς καὶ ἐπ’ ἀµφοτέρων τῶν σταθµῶν
  ἀπὸ τοῦ αἵµατος, ὅ ἐστιν παρὰ τὴν θύραν· ὑµεῖς δὲ οὐκ ἐξελεύσεσθε ἕκαστος τὴν
  θύραν τοῦ οἴκου αὐτοῦ ἕως πρωί. <span style="color:#b00e23">(23)</span> καὶ
  παρελεύσεται κύριος πατάξαι τοὺς Αἰγυπτίους καὶ ὄψεται τὸ αἷµα ἐπὶ τῆς φλιᾶς
  καὶ ἐπ’ ἀµφοτέρων τῶν σταθµῶν, καὶ παρελεύσεται κύριος τὴν θύραν καὶ οὐκ
  ἀφήσει τὸν ὀλεθρεύοντα εἰσελθεῖν εἰς τὰς οἰκίας ὑµῶν πατάξαι. <span style=
  "color:#b00e23">(24)</span> καὶ φυλάξεσθε τὸ ῥῆµα τοῦτο νόµιµον σεαυτῷ καὶ
  τοῖς υἱοῖς σου ἕως αἰῶνος. <span style="color:#b00e23">(25)</span> ἐὰν δὲ
  εἰσέλθητε εἰς τὴν γῆν, ἣν ἂν δῷ κύριος ὑµῖν, καθότι ἐλάλησεν, φυλάξεσθε τὴν
  λατρείαν ταύτην. <span style="color:#b00e23">(26)</span> καὶ ἔσται, ἐὰν
  λέγωσιν πρὸς ὑµᾶς οἱ υἱοὶ ὑµῶν Τίς ἡ λατρεία αὕτη; <span style=
  "color:#b00e23">(27)</span> καὶ ἐρεῖτε αὐτοῖς Θυσία τὸ πασχα τοῦτο κυρίῳ, ὡς
  ἐσκέπασεν τοὺς οἴκους τῶν υἱῶν Ισραηλ ἐν Αἰγύπτῳ, ἡνίκα ἐπάταξεν τοὺς
  Αἰγυπτίους, τοὺς δὲ οἴκους ἡµῶν ἐρρύσατο. καὶ κύψας ὁ λαὸς προσεκύνησεν.
  <span style="color:#b00e23">(28)</span> καὶ ἀπελθόντες ἐποίησαν οἱ υἱοὶ
  Ισραηλ καθὰ ἐνετείλατο κύριος τῷ Μωυσῇ καὶ Ααρων, οὕτως ἐποίησαν.
  <span style="color:#b00e23">(29)</span> Ἐγενήθη δὲ µεσούσης τῆς νυκτὸς καὶ
  κύριος ἐπάταξεν πᾶν πρωτότοκον ἐν γῇ Αἰγύπτῳ ἀπὸ πρωτοτόκου Φαραω τοῦ
  καθηµένου ἐπὶ τοῦ θρόνου ἕως πρωτοτόκου τῆς αἰχµαλωτίδος τῆς ἐν τῷ λάκκῳ καὶ
  ἕως πρωτοτόκου παντὸς κτήνους. <span style="color:#b00e23">(30)</span> καὶ
  ἀναστὰς Φαραω νυκτὸς καὶ πάντες οἱ θεράποντες αὐτοῦ καὶ πάντες οἱ Αἰγύπτιοι
  καὶ ἐγενήθη κραυγὴ µεγάλη ἐν πάσῃ γῇ Αἰγύπτῳ· οὐ γὰρ ἦν οἰκία, ἐν ᾗ οὐκ ἦν ἐν
  αὐτῇ τεθνηκώς. <span style="color:#b00e23">(31)</span> καὶ ἐκάλεσεν Φαραω
  Μωυσῆν καὶ Ααρων νυκτὸς καὶ εἶπεν αὐτοῖς Ἀνάστητε καὶ ἐξέλθατε ἐκ τοῦ λαοῦ
  µου καὶ ὑµεῖς καὶ οἱ υἱοὶ Ισραηλ· βαδίζετε καὶ λατρεύσατε κυρίῳ τῷ θεῷ ὑµῶν,
  καθὰ λέγετε· <span style="color:#b00e23">(32)</span> καὶ τὰ πρόβατα καὶ τοὺς
  βόας ὑµῶν ἀναλαβόντες πορεύεσθε, εὐλογήσατε δὲ κἀµέ. <span style=
  "color:#b00e23">(33)</span> καὶ κατεβιάζοντο οἱ Αἰγύπτιοι τὸν λαὸν σπουδῇ
  ἐκβαλεῖν αὐτοὺς ἐκ τῆς γῆς· εἶπαν γὰρ ὅτι Πάντες ἡµεῖς ἀποθνῄσκοµεν.
  <span style="color:#b00e23">(34)</span> ἀνέλαβεν δὲ ὁ λαὸς τὸ σταῖς πρὸ τοῦ
  ζυµωθῆναι, τὰ φυράµατα αὐτῶν ἐνδεδεµένα ἐν τοῖς ἱµατίοις αὐτῶν ἐπὶ τῶν ὤµων.
  <span style="color:#b00e23">(35)</span> οἱ δὲ υἱοὶ Ισραηλ ἐποίησαν καθὰ
  συνέταξεν αὐτοῖς Μωυσῆς, καὶ ᾔτησαν παρὰ τῶν Αἰγυπτίων σκεύη ἀργυρᾶ καὶ χρυσᾶ
  καὶ ἱµατισµόν· <span style="color:#b00e23">(36)</span> καὶ κύριος ἔδωκεν τὴν
  χάριν τῷ λαῷ αὐτοῦ ἐναντίον τῶν Αἰγυπτίων, καὶ ἔχρησαν αὐτοῖς· καὶ ἐσκύλευσαν
  τοὺς Αἰγυπτίους. <span style="color:#b00e23">(37)</span> Ἀπάραντες δὲ οἱ υἱοὶ
  Ισραηλ ἐκ Ραµεσση εἰς Σοκχωθα εἰς ἑξακοσίας χιλιάδας πεζῶν οἱ ἄνδρες πλὴν τῆς
  ἀποσκευῆς, <span style="color:#b00e23">(38)</span> καὶ ἐπίµικτος πολὺς
  συνανέβη αὐτοῖς καὶ πρόβατα καὶ βόες καὶ κτήνη πολλὰ σφόδρα. <span style=
  "color:#b00e23">(39)</span> καὶ ἔπεψαν τὸ σταῖς, ὃ ἐξήνεγκαν ἐξ Αἰγύπτου,
  ἐγκρυφίας ἀζύµους· οὐ γὰρ ἐζυµώθη· ἐξέβαλον γὰρ αὐτοὺς οἱ Αἰγύπτιοι, καὶ οὐκ
  ἠδυνήθησαν ἐπιµεῖναι οὐδὲ ἐπισιτισµὸν ἐποίησαν ἑαυτοῖς εἰς τὴν ὁδόν.
  <span style="color:#b00e23">(40)</span> ἡ δὲ κατοίκησις τῶν υἱῶν Ισραηλ, ἣν
  κατῴκησαν ἐν γῇ Αἰγύπτῳ καὶ ἐν γῇ Χανααν, ἔτη τετρακόσια τριάκοντα,
  <span style="color:#b00e23">(41)</span> καὶ ἐγένετο µετὰ τὰ τετρακόσια
  τριάκοντα ἔτη ἐξῆλθεν πᾶσα ἡ δύναµις κυρίου ἐκ γῆς Αἰγύπτου. <span style=
  "color:#b00e23">(42)</span> νυκτὸς προφυλακή ἐστιν τῷ κυρίῳ ὥστε ἐξαγαγεῖν
  αὐτοὺς ἐκ γῆς Αἰγύπτου· ἐκείνη ἡ νὺξ αὕτη προφυλακὴ κυρίῳ ὥστε πᾶσι τοῖς
  υἱοῖς Ισραηλ εἶναι εἰς γενεὰς αὐτῶν. <span style="color:#b00e23">(43)</span>
  Εἶπεν δὲ κύριος πρὸς Μωυσῆν καὶ Ααρων λέγων Οὗτος ὁ νόµος τοῦ πασχα· πᾶς
  ἀλλογενὴς οὐκ ἔδεται ἀπ’ αὐτοῦ· <span style="color:#b00e23">(44)</span> καὶ
  πᾶν οἰκέτην τινὸς ἢ ἀργυρώνητον περιτεµεῖς αὐτόν, καὶ τότε φάγεται ἀπ’ αὐτοῦ·
  <span style="color:#b00e23">(45)</span> πάροικος ἢ µισθωτὸς οὐκ ἔδεται ἀπ’
  αὐτοῦ. <span style="color:#b00e23">(46)</span> ἐν οἰκίᾳ µιᾷ βρωθήσεται, καὶ
  οὐκ ἐξοίσετε ἐκ τῆς οἰκίας τῶν κρεῶν ἔξω· καὶ ὀστοῦν οὐ συντρίψετε ἀπ’ αὐτοῦ.
  <span style="color:#b00e23">(47)</span> πᾶσα συναγωγὴ υἱῶν Ισραηλ ποιήσει
  αὐτό. <span style="color:#b00e23">(48)</span> ἐὰν δέ τις προσέλθῃ πρὸς ὑµᾶς
  προσήλυτος ποιῆσαι τὸ πασχα κυρίῳ, περιτεµεῖς αὐτοῦ πᾶν ἀρσενικόν, καὶ τότε
  προσελεύσεται ποιῆσαι αὐτὸ καὶ ἔσται ὥσπερ καὶ ὁ αὐτόχθων τῆς γῆς· πᾶς
  ἀπερίτµητος οὐκ ἔδεται ἀπ’ αὐτοῦ. <span style="color:#b00e23">(49)</span>
  νόµος εἷς ἔσται τῷ ἐγχωρίῳ καὶ τῷ προσελθόντι προσηλύτῳ ἐν ὑµῖν. <span style=
  "color:#b00e23">(50)</span> καὶ ἐποίησαν οἱ υἱοὶ Ισραηλ καθὰ ἐνετείλατο
  κύριος τῷ Μωυσῇ καὶ Ααρων πρὸς αὐτούς, οὕτως ἐποίησαν. — <span style=
  "color:#b00e23">(51)</span> καὶ ἐγένετο ἐν τῇ ἡµέρᾳ ἐκείνῃ ἐξήγαγεν κύριος
  τοὺς υἱοὺς Ισραηλ ἐκ γῆς Αἰγύπτου σὺν δυνάµει αὐτῶν.
  <h3 id="exodus13">13</h3><span style="color:#b00e23">(1)</span> Εἶπεν δὲ
  κύριος πρὸς Μωυσῆν λέγων <span style="color:#b00e23">(2)</span> Ἁγίασόν µοι
  πᾶν πρωτότοκον πρωτογενὲς διανοῖγον πᾶσαν µήτραν ἐν τοῖς υἱοῖς Ισραηλ ἀπὸ
  ἀνθρώπου ἕως κτήνους· ἐµοί ἐστιν. <span style="color:#b00e23">(3)</span>
  Εἶπεν δὲ Μωυσῆς πρὸς τὸν λαόν Μνηµονεύετε τὴν ἡµέραν ταύτην, ἐν ᾗ ἐξήλθατε ἐκ
  γῆς Αἰγύπτου ἐξ οἴκου δουλείας· ἐν γὰρ χειρὶ κραταιᾷ ἐξήγαγεν ὑµᾶς κύριος
  ἐντεῦθεν· καὶ οὐ βρωθήσεται ζύµη. <span style="color:#b00e23">(4)</span> ἐν
  γὰρ τῇ σήµερον ὑµεῖς ἐκπορεύεσθε ἐν µηνὶ τῶν νέων. <span style=
  "color:#b00e23">(5)</span> καὶ ἔσται ἡνίκα ἐὰν εἰσαγάγῃ σε κύριος ὁ θεός σου
  εἰς τὴν γῆν τῶν Χαναναίων καὶ Χετταίων καὶ Ευαίων καὶ Γεργεσαίων καὶ
  Αµορραίων καὶ Φερεζαίων καὶ Ιεβουσαίων, ἣν ὤµοσεν τοῖς πατράσιν σου δοῦναί
  σοι, γῆν ῥέουσαν γάλα καὶ µέλι, καὶ ποιήσεις τὴν λατρείαν ταύτην ἐν τῷ µηνὶ
  τούτῳ. <span style="color:#b00e23">(6)</span> ἓξ ἡµέρας ἔδεσθε ἄζυµα, τῇ δὲ
  ἡµέρᾳ τῇ ἑβδόµῃ ἑορτὴ κυρίου· <span style="color:#b00e23">(7)</span> ἄζυµα
  ἔδεσθε τὰς ἑπτὰ ἡµέρας, οὐκ ὀφθήσεταί σοι ζυµωτόν, οὐδὲ ἔσται σοι ζύµη ἐν
  πᾶσιν τοῖς ὁρίοις σου. <span style="color:#b00e23">(8)</span> καὶ ἀναγγελεῖς
  τῷ υἱῷ σου ἐν τῇ ἡµέρᾳ ἐκείνῃ λέγων Διὰ τοῦτο ἐποίησεν κύριος ὁ θεός µοι, ὡς
  ἐξεπορευόµην ἐξ Αἰγύπτου. <span style="color:#b00e23">(9)</span> καὶ ἔσται
  σοι σηµεῖον ἐπὶ τῆς χειρός σου καὶ µνηµόσυνον πρὸ ὀφθαλµῶν σου, ὅπως ἂν
  γένηται ὁ νόµος κυρίου ἐν τῷ στόµατί σου· ἐν γὰρ χειρὶ κραταιᾷ ἐξήγαγέν σε
  κύριος ὁ θεὸς ἐξ Αἰγύπτου. <span style="color:#b00e23">(10)</span> καὶ
  φυλάξεσθε τὸν νόµον τοῦτον κατὰ καιροὺς ὡρῶν ἀφ’ ἡµερῶν εἰς ἡµέρας.
  <span style="color:#b00e23">(11)</span> καὶ ἔσται ὡς ἂν εἰσαγάγῃ σε κύριος ὁ
  θεός σου εἰς τὴν γῆν τῶν Χαναναίων, ὃν τρόπον ὤµοσεν τοῖς πατράσιν σου, καὶ
  δώσει σοι αὐτήν, <span style="color:#b00e23">(12)</span> καὶ ἀφελεῖς πᾶν
  διανοῖγον µήτραν, τὰ ἀρσενικά, τῷ κυρίῳ· πᾶν διανοῖγον µήτραν ἐκ τῶν
  βουκολίων ἢ ἐν τοῖς κτήνεσίν σου, ὅσα ἐὰν γένηταί σοι, τὰ ἀρσενικά, ἁγιάσεις
  τῷ κυρίῳ. <span style="color:#b00e23">(13)</span> πᾶν διανοῖγον µήτραν ὄνου
  ἀλλάξεις προβάτῳ· ἐὰν δὲ µὴ ἀλλάξῃς, λυτρώσῃ αὐτό. πᾶν πρωτότοκον ἀνθρώπου
  τῶν υἱῶν σου λυτρώσῃ. <span style="color:#b00e23">(14)</span> ἐὰν δὲ ἐρωτήσῃ
  σε ὁ υἱός σου µετὰ ταῦτα λέγων Τί τοῦτο; καὶ ἐρεῖς αὐτῷ ὅτι Ἐν χειρὶ κραταιᾷ
  ἐξήγαγεν ἡµᾶς κύριος ἐκ γῆς Αἰγύπτου ἐξ οἴκου δουλείας· <span style=
  "color:#b00e23">(15)</span> ἡνίκα δὲ ἐσκλήρυνεν Φαραω ἐξαποστεῖλαι ἡµᾶς,
  ἀπέκτεινεν πᾶν πρωτότοκον ἐν γῇ Αἰγύπτῳ ἀπὸ πρωτοτόκων ἀνθρώπων ἕως
  πρωτοτόκων κτηνῶν· διὰ τοῦτο ἐγὼ θύω τῷ κυρίῳ πᾶν διανοῖγον µήτραν, τὰ
  ἀρσενικά, καὶ πᾶν πρωτότοκον τῶν υἱῶν µου λυτρώσοµαι. <span style=
  "color:#b00e23">(16)</span> καὶ ἔσται εἰς σηµεῖον ἐπὶ τῆς χειρός σου καὶ
  ἀσάλευτον πρὸ ὀφθαλµῶν σου· ἐν γὰρ χειρὶ κραταιᾷ ἐξήγαγέν σε κύριος ἐξ
  Αἰγύπτου. <span style="color:#b00e23">(17)</span> Ὡς δὲ ἐξαπέστειλεν Φαραω
  τὸν λαόν, οὐχ ὡδήγησεν αὐτοὺς ὁ θεὸς ὁδὸν γῆς Φυλιστιιµ, ὅτι ἐγγὺς ἦν· εἶπεν
  γὰρ ὁ θεός Μήποτε µεταµελήσῃ τῷ λαῷ ἰδόντι πόλεµον, καὶ ἀποστρέψῃ εἰς
  Αἴγυπτον. <span style="color:#b00e23">(18)</span> καὶ ἐκύκλωσεν ὁ θεὸς τὸν
  λαὸν ὁδὸν τὴν εἰς τὴν ἔρηµον εἰς τὴν ἐρυθρὰν θάλασσαν. πέµπτη δὲ γενεὰ
  ἀνέβησαν οἱ υἱοὶ Ισραηλ ἐκ γῆς Αἰγύπτου. <span style=
  "color:#b00e23">(19)</span> καὶ ἔλαβεν Μωυσῆς τὰ ὀστᾶ Ιωσηφ µεθ’ ἑαυτοῦ· ὅρκῳ
  γὰρ ὥρκισεν Ιωσηφ τοὺς υἱοὺς Ισραηλ λέγων Ἐπισκοπῇ ἐπισκέψεται ὑµᾶς κύριος,
  καὶ συνανοίσετέ µου τὰ ὀστᾶ ἐντεῦθεν µεθ’ ὑµῶν. <span style=
  "color:#b00e23">(20)</span> ἐξάραντες δὲ οἱ υἱοὶ Ισραηλ ἐκ Σοκχωθ
  ἐστρατοπέδευσαν ἐν Οθοµ παρὰ τὴν ἔρηµον. <span style=
  "color:#b00e23">(21)</span> ὁ δὲ θεὸς ἡγεῖτο αὐτῶν, ἡµέρας µὲν ἐν στύλῳ
  νεφέλης δεῖξαι αὐτοῖς τὴν ὁδόν, τὴν δὲ νύκτα ἐν στύλῳ πυρός· <span style=
  "color:#b00e23">(22)</span> οὐκ ἐξέλιπεν ὁ στῦλος τῆς νεφέλης ἡµέρας καὶ ὁ
  στῦλος τοῦ πυρὸς νυκτὸς ἐναντίον παντὸς τοῦ λαοῦ.
  <h3 id="exodus14">14</h3><span style="color:#b00e23">(1)</span> Καὶ ἐλάλησεν
  κύριος πρὸς Μωυσῆν λέγων <span style="color:#b00e23">(2)</span> Λάλησον τοῖς
  υἱοῖς Ισραηλ, καὶ ἀποστρέψαντες στρατοπεδευσάτωσαν ἀπέναντι τῆς ἐπαύλεως ἀνὰ
  µέσον Μαγδώλου καὶ ἀνὰ µέσον τῆς θαλάσσης ἐξ ἐναντίας Βεελσεπφων, ἐνώπιον
  αὐτῶν στρατοπεδεύσεις ἐπὶ τῆς θαλάσσης. <span style=
  "color:#b00e23">(3)</span> καὶ ἐρεῖ Φαραω τῷ λαῷ αὐτοῦ Οἱ υἱοὶ Ισραηλ
  πλανῶνται οὗτοι ἐν τῇ γῇ· συγκέκλεικεν γὰρ αὐτοὺς ἡ ἔρηµος. <span style=
  "color:#b00e23">(4)</span> ἐγὼ δὲ σκληρυνῶ τὴν καρδίαν Φαραω, καὶ
  καταδιώξεται ὀπίσω αὐτῶν· καὶ ἐνδοξασθήσοµαι ἐν Φαραω καὶ ἐν πάσῃ τῇ στρατιᾷ
  αὐτοῦ, καὶ γνώσονται πάντες οἱ Αἰγύπτιοι ὅτι ἐγώ εἰµι κύριος. καὶ ἐποίησαν
  οὕτως. <span style="color:#b00e23">(5)</span> καὶ ἀνηγγέλη τῷ βασιλεῖ τῶν
  Αἰγυπτίων ὅτι πέφευγεν ὁ λαός· καὶ µετεστράφη ἡ καρδία Φαραω καὶ τῶν
  θεραπόντων αὐτοῦ ἐπὶ τὸν λαόν, καὶ εἶπαν Τί τοῦτο ἐποιήσαµεν τοῦ ἐξαποστεῖλαι
  τοὺς υἱοὺς Ισραηλ τοῦ µὴ δουλεύειν ἡµῖν; <span style=
  "color:#b00e23">(6)</span> ἔζευξεν οὖν Φαραω τὰ ἅρµατα αὐτοῦ καὶ πάντα τὸν
  λαὸν αὐτοῦ συναπήγαγεν µεθ’ ἑαυτοῦ <span style="color:#b00e23">(7)</span> καὶ
  λαβὼν ἑξακόσια ἅρµατα ἐκλεκτὰ καὶ πᾶσαν τὴν ἵππον τῶν Αἰγυπτίων καὶ τριστάτας
  ἐπὶ πάντων. <span style="color:#b00e23">(8)</span> καὶ ἐσκλήρυνεν κύριος τὴν
  καρδίαν Φαραω βασιλέως Αἰγύπτου καὶ τῶν θεραπόντων αὐτοῦ, καὶ κατεδίωξεν
  ὀπίσω τῶν υἱῶν Ισραηλ· οἱ δὲ υἱοὶ Ισραηλ ἐξεπορεύοντο ἐν χειρὶ ὑψηλῇ.
  <span style="color:#b00e23">(9)</span> καὶ κατεδίωξαν οἱ Αἰγύπτιοι ὀπίσω
  αὐτῶν καὶ εὕροσαν αὐτοὺς παρεµβεβληκότας παρὰ τὴν θάλασσαν, καὶ πᾶσα ἡ ἵππος
  καὶ τὰ ἅρµατα Φαραω καὶ οἱ ἱππεῖς καὶ ἡ στρατιὰ αὐτοῦ ἀπέναντι τῆς ἐπαύλεως
  ἐξ ἐναντίας Βεελσεπφων. <span style="color:#b00e23">(10)</span> καὶ Φαραω
  προσῆγεν· καὶ ἀναβλέψαντες οἱ υἱοὶ Ισραηλ τοῖς ὀφθαλµοῖς ὁρῶσιν, καὶ οἱ
  Αἰγύπτιοι ἐστρατοπέδευσαν ὀπίσω αὐτῶν, καὶ ἐφοβήθησαν σφόδρα· ἀνεβόησαν δὲ οἱ
  υἱοὶ Ισραηλ πρὸς κύριον. <span style="color:#b00e23">(11)</span> καὶ εἶπεν
  πρὸς Μωυσῆν Παρὰ τὸ µὴ ὑπάρχειν µνήµατα ἐν γῇ Αἰγύπτῳ ἐξήγαγες ἡµᾶς θανατῶσαι
  ἐν τῇ ἐρήµῳ; τί τοῦτο ἐποίησας ἡµῖν ἐξαγαγὼν ἐξ Αἰγύπτου; <span style=
  "color:#b00e23">(12)</span> οὐ τοῦτο ἦν τὸ ῥῆµα, ὃ ἐλαλήσαµεν πρὸς σὲ ἐν
  Αἰγύπτῳ λέγοντες Πάρες ἡµᾶς, ὅπως δουλεύσωµεν τοῖς Αἰγυπτίοις; κρεῖσσον γὰρ
  ἡµᾶς δουλεύειν τοῖς Αἰγυπτίοις ἢ ἀποθανεῖν ἐν τῇ ἐρήµῳ ταύτῃ. <span style=
  "color:#b00e23">(13)</span> εἶπεν δὲ Μωυσῆς πρὸς τὸν λαόν Θαρσεῖτε· στῆτε καὶ
  ὁρᾶτε τὴν σωτηρίαν τὴν παρὰ τοῦ θεοῦ, ἣν ποιήσει ἡµῖν σήµερον· ὃν τρόπον γὰρ
  ἑωράκατε τοὺς Αἰγυπτίους σήµερον, οὐ προσθήσεσθε ἔτι ἰδεῖν αὐτοὺς εἰς τὸν
  αἰῶνα χρόνον· <span style="color:#b00e23">(14)</span> κύριος πολεµήσει περὶ
  ὑµῶν, καὶ ὑµεῖς σιγήσετε. <span style="color:#b00e23">(15)</span> Εἶπεν δὲ
  κύριος πρὸς Μωυσῆν Τί βοᾷς πρός µε; λάλησον τοῖς υἱοῖς Ισραηλ, καὶ
  ἀναζευξάτωσαν· <span style="color:#b00e23">(16)</span> καὶ σὺ ἔπαρον τῇ ῥάβδῳ
  σου καὶ ἔκτεινον τὴν χεῖρά σου ἐπὶ τὴν θάλασσαν καὶ ῥῆξον αὐτήν, καὶ
  εἰσελθάτωσαν οἱ υἱοὶ Ισραηλ εἰς µέσον τῆς θαλάσσης κατὰ τὸ ξηρόν.
  <span style="color:#b00e23">(17)</span> καὶ ἰδοὺ ἐγὼ σκληρυνῶ τὴν καρδίαν
  Φαραω καὶ τῶν Αἰγυπτίων πάντων, καὶ εἰσελεύσονται ὀπίσω αὐτῶν· καὶ
  ἐνδοξασθήσοµαι ἐν Φαραω καὶ ἐν πάσῃ τῇ στρατιᾷ αὐτοῦ καὶ ἐν τοῖς ἅρµασιν καὶ
  ἐν τοῖς ἵπποις αὐτοῦ. <span style="color:#b00e23">(18)</span> καὶ γνώσονται
  πάντες οἱ Αἰγύπτιοι ὅτι ἐγώ εἰµι κύριος ἐνδοξαζοµένου µου ἐν Φαραω καὶ ἐν
  τοῖς ἅρµασιν καὶ ἵπποις αὐτοῦ. <span style="color:#b00e23">(19)</span> ἐξῆρεν
  δὲ ὁ ἄγγελος τοῦ θεοῦ ὁ προπορευόµενος τῆς παρεµβολῆς τῶν υἱῶν Ισραηλ καὶ
  ἐπορεύθη ἐκ τῶν ὄπισθεν· ἐξῆρεν δὲ καὶ ὁ στῦλος τῆς νεφέλης ἀπὸ προσώπου
  αὐτῶν καὶ ἔστη ἐκ τῶν ὀπίσω αὐτῶν. <span style="color:#b00e23">(20)</span>
  καὶ εἰσῆλθεν ἀνὰ µέσον τῆς παρεµβολῆς τῶν Αἰγυπτίων καὶ ἀνὰ µέσον τῆς
  παρεµβολῆς Ισραηλ καὶ ἔστη· καὶ ἐγένετο σκότος καὶ γνόφος, καὶ διῆλθεν ἡ νύξ,
  καὶ οὐ συνέµιξαν ἀλλήλοις ὅλην τὴν νύκτα· <span style=
  "color:#b00e23">(21)</span> ἐξέτεινεν δὲ Μωυσῆς τὴν χεῖρα ἐπὶ τὴν θάλασσαν,
  καὶ ὑπήγαγεν κύριος τὴν θάλασσαν ἐν ἀνέµῳ νότῳ βιαίῳ ὅλην τὴν νύκτα καὶ
  ἐποίησεν τὴν θάλασσαν ξηράν, καὶ ἐσχίσθη τὸ ὕδωρ. <span style=
  "color:#b00e23">(22)</span> καὶ εἰσῆλθον οἱ υἱοὶ Ισραηλ εἰς µέσον τῆς
  θαλάσσης κατὰ τὸ ξηρόν, καὶ τὸ ὕδωρ αὐτοῖς τεῖχος ἐκ δεξιῶν καὶ τεῖχος ἐξ
  εὐωνύµων· <span style="color:#b00e23">(23)</span> κατεδίωξαν δὲ οἱ Αἰγύπτιοι
  καὶ εἰσῆλθον ὀπίσω αὐτῶν, πᾶσα ἡ ἵππος Φαραω καὶ τὰ ἅρµατα καὶ οἱ ἀναβάται,
  εἰς µέσον τῆς θαλάσσης. <span style="color:#b00e23">(24)</span> ἐγενήθη δὲ ἐν
  τῇ φυλακῇ τῇ ἑωθινῇ καὶ ἐπέβλεψεν κύριος ἐπὶ τὴν παρεµβολὴν τῶν Αἰγυπτίων ἐν
  στύλῳ πυρὸς καὶ νεφέλης καὶ συνετάραξεν τὴν παρεµβολὴν τῶν Αἰγυπτίων
  <span style="color:#b00e23">(25)</span> καὶ συνέδησεν τοὺς ἄξονας τῶν ἁρµάτων
  αὐτῶν καὶ ἤγαγεν αὐτοὺς µετὰ βίας. καὶ εἶπαν οἱ Αἰγύπτιοι Φύγωµεν ἀπὸ
  προσώπου Ισραηλ· ὁ γὰρ κύριος πολεµεῖ περὶ αὐτῶν τοὺς Αἰγυπτίους.
  <span style="color:#b00e23">(26)</span> εἶπεν δὲ κύριος πρὸς Μωυσῆν Ἔκτεινον
  τὴν χεῖρά σου ἐπὶ τὴν θάλασσαν, καὶ ἀποκαταστήτω τὸ ὕδωρ καὶ ἐπικαλυψάτω τοὺς
  Αἰγυπτίους, ἐπί τε τὰ ἅρµατα καὶ τοὺς ἀναβάτας. <span style=
  "color:#b00e23">(27)</span> ἐξέτεινεν δὲ Μωυσῆς τὴν χεῖρα ἐπὶ τὴν θάλασσαν,
  καὶ ἀπεκατέστη τὸ ὕδωρ πρὸς ἡµέραν ἐπὶ χώρας· οἱ δὲ Αἰγύπτιοι ἔφυγον ὑπὸ τὸ
  ὕδωρ, καὶ ἐξετίναξεν κύριος τοὺς Αἰγυπτίους µέσον τῆς θαλάσσης. <span style=
  "color:#b00e23">(28)</span> καὶ ἐπαναστραφὲν τὸ ὕδωρ ἐκάλυψεν τὰ ἅρµατα καὶ
  τοὺς ἀναβάτας καὶ πᾶσαν τὴν δύναµιν Φαραω τοὺς εἰσπεπορευµένους ὀπίσω αὐτῶν
  εἰς τὴν θάλασσαν, καὶ οὐ κατελείφθη ἐξ αὐτῶν οὐδὲ εἷς. <span style=
  "color:#b00e23">(29)</span> οἱ δὲ υἱοὶ Ισραηλ ἐπορεύθησαν διὰ ξηρᾶς ἐν µέσῳ
  τῆς θαλάσσης, τὸ δὲ ὕδωρ αὐτοῖς τεῖχος ἐκ δεξιῶν καὶ τεῖχος ἐξ εὐωνύµων.
  <span style="color:#b00e23">(30)</span> καὶ ἐρρύσατο κύριος τὸν Ισραηλ ἐν τῇ
  ἡµέρᾳ ἐκείνῃ ἐκ χειρὸς τῶν Αἰγυπτίων· καὶ εἶδεν Ισραηλ τοὺς Αἰγυπτίους
  τεθνηκότας παρὰ τὸ χεῖλος τῆς θαλάσσης. <span style=
  "color:#b00e23">(31)</span> εἶδεν δὲ Ισραηλ τὴν χεῖρα τὴν µεγάλην, ἃ ἐποίησεν
  κύριος τοῖς Αἰγυπτίοις· ἐφοβήθη δὲ ὁ λαὸς τὸν κύριον καὶ ἐπίστευσαν τῷ θεῷ
  καὶ Μωυσῇ τῷ θεράποντι αὐτοῦ.
  <h3 id="exodus15">15</h3><span style="color:#b00e23">(1)</span> Τότε ᾖσεν
  Μωυσῆς καὶ οἱ υἱοὶ Ισραηλ τὴν ᾠδὴν ταύτην τῷ θεῷ καὶ εἶπαν λέγοντες ᾌσωµεν τῷ
  κυρίῳ, ἐνδόξως γὰρ δεδόξασται· ἵππον καὶ ἀναβάτην ἔρριψεν εἰς θάλασσαν.
  <span style="color:#b00e23">(2)</span> βοηθὸς καὶ σκεπαστὴς ἐγένετό µοι εἰς
  σωτηρίαν· οὗτός µου θεός, καὶ δοξάσω αὐτόν, θεὸς τοῦ πατρός µου, καὶ ὑψώσω
  αὐτόν. <span style="color:#b00e23">(3)</span> κύριος συντρίβων πολέµους,
  κύριος ὄνοµα αὐτῷ. <span style="color:#b00e23">(4)</span> ἅρµατα Φαραω καὶ
  τὴν δύναµιν αὐτοῦ ἔρριψεν εἰς θάλασσαν, ἐπιλέκτους ἀναβάτας τριστάτας
  κατεπόντισεν ἐν ἐρυθρᾷ θαλάσσῃ. <span style="color:#b00e23">(5)</span> πόντῳ
  ἐκάλυψεν αὐτούς, κατέδυσαν εἰς βυθὸν ὡσεὶ λίθος. <span style=
  "color:#b00e23">(6)</span> ἡ δεξιά σου, κύριε, δεδόξασται ἐν ἰσχύι· ἡ δεξιά
  σου χείρ, κύριε, ἔθραυσεν ἐχθρούς. <span style="color:#b00e23">(7)</span> καὶ
  τῷ πλήθει τῆς δόξης σου συνέτριψας τοὺς ὑπεναντίους· ἀπέστειλας τὴν ὀργήν
  σου, καὶ κατέφαγεν αὐτοὺς ὡς καλάµην. <span style="color:#b00e23">(8)</span>
  καὶ διὰ πνεύµατος τοῦ θυµοῦ σου διέστη τὸ ὕδωρ· ἐπάγη ὡσεὶ τεῖχος τὰ ὕδατα,
  ἐπάγη τὰ κύµατα ἐν µέσῳ τῆς θαλάσσης. <span style="color:#b00e23">(9)</span>
  εἶπεν ὁ ἐχθρός Διώξας καταλήµψοµαι, µεριῶ σκῦλα, ἐµπλήσω ψυχήν µου, ἀνελῶ τῇ
  µαχαίρῃ µου, κυριεύσει ἡ χείρ µου. <span style="color:#b00e23">(10)</span>
  ἀπέστειλας τὸ πνεῦµά σου, ἐκάλυψεν αὐτοὺς θάλασσα· ἔδυσαν ὡσεὶ µόλιβος ἐν
  ὕδατι σφοδρῷ. <span style="color:#b00e23">(11)</span> τίς ὅµοιός σοι ἐν
  θεοῖς, κύριε; τίς ὅµοιός σοι, δεδοξασµένος ἐν ἁγίοις, θαυµαστὸς ἐν δόξαις,
  ποιῶν τέρατα; <span style="color:#b00e23">(12)</span> ἐξέτεινας τὴν δεξιάν
  σου, κατέπιεν αὐτοὺς γῆ. <span style="color:#b00e23">(13)</span> ὡδήγησας τῇ
  δικαιοσύνῃ σου τὸν λαόν σου τοῦτον, ὃν ἐλυτρώσω, παρεκάλεσας τῇ ἰσχύι σου εἰς
  κατάλυµα ἅγιόν σου. <span style="color:#b00e23">(14)</span> ἤκουσαν ἔθνη καὶ
  ὠργίσθησαν· ὠδῖνες ἔλαβον κατοικοῦντας Φυλιστιιµ. <span style=
  "color:#b00e23">(15)</span> τότε ἔσπευσαν ἡγεµόνες Εδωµ, καὶ ἄρχοντες
  Μωαβιτῶν, ἔλαβεν αὐτοὺς τρόµος, ἐτάκησαν πάντες οἱ κατοικοῦντες Χανααν.
  <span style="color:#b00e23">(16)</span> ἐπιπέσοι ἐπ’ αὐτοὺς φόβος καὶ τρόµος,
  µεγέθει βραχίονός σου ἀπολιθωθήτωσαν, ἕως ἂν παρέλθῃ ὁ λαός σου, κύριε, ἕως
  ἂν παρέλθῃ ὁ λαός σου οὗτος, ὃν ἐκτήσω. <span style=
  "color:#b00e23">(17)</span> εἰσαγαγὼν καταφύτευσον αὐτοὺς εἰς ὄρος
  κληρονοµίας σου, εἰς ἕτοιµον κατοικητήριόν σου, ὃ κατειργάσω, κύριε, ἁγίασµα,
  κύριε, ὃ ἡτοίµασαν αἱ χεῖρές σου. <span style="color:#b00e23">(18)</span>
  κύριος βασιλεύων τὸν αἰῶνα καὶ ἐπ’ αἰῶνα καὶ ἔτι. <span style=
  "color:#b00e23">(19)</span> Ὅτι εἰσῆλθεν ἵππος Φαραω σὺν ἅρµασιν καὶ
  ἀναβάταις εἰς θάλασσαν, καὶ ἐπήγαγεν ἐπ’ αὐτοὺς κύριος τὸ ὕδωρ τῆς θαλάσσης·
  οἱ δὲ υἱοὶ Ισραηλ ἐπορεύθησαν διὰ ξηρᾶς ἐν µέσῳ τῆς θαλάσσης. <span style=
  "color:#b00e23">(20)</span> Λαβοῦσα δὲ Μαριαµ ἡ προφῆτις ἡ ἀδελφὴ Ααρων τὸ
  τύµπανον ἐν τῇ χειρὶ αὐτῆς, καὶ ἐξήλθοσαν πᾶσαι αἱ γυναῖκες ὀπίσω αὐτῆς µετὰ
  τυµπάνων καὶ χορῶν, <span style="color:#b00e23">(21)</span> ἐξῆρχεν δὲ αὐτῶν
  Μαριαµ λέγουσα ᾌσωµεν τῷ κυρίῳ, ἐνδόξως γὰρ δεδόξασται· ἵππον καὶ ἀναβάτην
  ἔρριψεν εἰς θάλασσαν. <span style="color:#b00e23">(22)</span> Ἐξῆρεν δὲ
  Μωυσῆς τοὺς υἱοὺς Ισραηλ ἀπὸ θαλάσσης ἐρυθρᾶς καὶ ἤγαγεν αὐτοὺς εἰς τὴν
  ἔρηµον Σουρ· καὶ ἐπορεύοντο τρεῖς ἡµέρας ἐν τῇ ἐρήµῳ καὶ οὐχ ηὕρισκον ὕδωρ
  ὥστε πιεῖν. <span style="color:#b00e23">(23)</span> ἦλθον δὲ εἰς Μερρα καὶ
  οὐκ ἠδύναντο πιεῖν ἐκ Μερρας, πικρὸν γὰρ ἦν· διὰ τοῦτο ἐπωνοµάσθη τὸ ὄνοµα
  τοῦ τόπου ἐκείνου Πικρία. <span style="color:#b00e23">(24)</span> καὶ
  διεγόγγυζεν ὁ λαὸς ἐπὶ Μωυσῆν λέγοντες Τί πιόµεθα; <span style=
  "color:#b00e23">(25)</span> ἐβόησεν δὲ Μωυσῆς πρὸς κύριον· καὶ ἔδειξεν αὐτῷ
  κύριος ξύλον, καὶ ἐνέβαλεν αὐτὸ εἰς τὸ ὕδωρ, καὶ ἐγλυκάνθη τὸ ὕδωρ. ἐκεῖ
  ἔθετο αὐτῷ δικαιώµατα καὶ κρίσεις καὶ ἐκεῖ ἐπείρασεν αὐτὸν <span style=
  "color:#b00e23">(26)</span> καὶ εἶπεν Ἐὰν ἀκοῇ ἀκούσῃς τῆς φωνῆς κυρίου τοῦ
  θεοῦ σου καὶ τὰ ἀρεστὰ ἐναντίον αὐτοῦ ποιήσῃς καὶ ἐνωτίσῃ ταῖς ἐντολαῖς αὐτοῦ
  καὶ φυλάξῃς πάντα τὰ δικαιώµατα αὐτοῦ, πᾶσαν νόσον, ἣν ἐπήγαγον τοῖς
  Αἰγυπτίοις, οὐκ ἐπάξω ἐπὶ σέ· ἐγὼ γάρ εἰµι κύριος ὁ ἰώµενός σε. <span style=
  "color:#b00e23">(27)</span> Καὶ ἤλθοσαν εἰς Αιλιµ, καὶ ἦσαν ἐκεῖ δώδεκα πηγαὶ
  ὑδάτων καὶ ἑβδοµήκοντα στελέχη φοινίκων· παρενέβαλον δὲ ἐκεῖ παρὰ τὰ ὕδατα.
  <h3 id="exodus16">16</h3><span style="color:#b00e23">(1)</span> Ἀπῆραν δὲ ἐξ
  Αιλιµ καὶ ἤλθοσαν πᾶσα συναγωγὴ υἱῶν Ισραηλ εἰς τὴν ἔρηµον Σιν, ὅ ἐστιν ἀνὰ
  µέσον Αιλιµ καὶ ἀνὰ µέσον Σινα. τῇ δὲ πεντεκαιδεκάτῃ ἡµέρᾳ τῷ µηνὶ τῷ δευτέρῳ
  ἐξεληλυθότων αὐτῶν ἐκ γῆς Αἰγύπτου <span style="color:#b00e23">(2)</span>
  διεγόγγυζεν πᾶσα συναγωγὴ υἱῶν Ισραηλ ἐπὶ Μωυσῆν καὶ Ααρων, <span style=
  "color:#b00e23">(3)</span> καὶ εἶπαν πρὸς αὐτοὺς οἱ υἱοὶ Ισραηλ Ὄφελον
  ἀπεθάνοµεν πληγέντες ὑπὸ κυρίου ἐν γῇ Αἰγύπτῳ, ὅταν ἐκαθίσαµεν ἐπὶ τῶν
  λεβήτων τῶν κρεῶν καὶ ἠσθίοµεν ἄρτους εἰς πλησµονήν· ὅτι ἐξηγάγετε ἡµᾶς εἰς
  τὴν ἔρηµον ταύτην ἀποκτεῖναι πᾶσαν τὴν συναγωγὴν ταύτην ἐν λιµῷ. <span style=
  "color:#b00e23">(4)</span> εἶπεν δὲ κύριος πρὸς Μωυσῆν Ἰδοὺ ἐγὼ ὕω ὑµῖν
  ἄρτους ἐκ τοῦ οὐρανοῦ, καὶ ἐξελεύσεται ὁ λαὸς καὶ συλλέξουσιν τὸ τῆς ἡµέρας
  εἰς ἡµέραν, ὅπως πειράσω αὐτοὺς εἰ πορεύσονται τῷ νόµῳ µου ἢ οὔ· <span style=
  "color:#b00e23">(5)</span> καὶ ἔσται τῇ ἡµέρᾳ τῇ ἕκτῃ καὶ ἑτοιµάσουσιν ὃ ἐὰν
  εἰσενέγκωσιν, καὶ ἔσται διπλοῦν ὃ ἐὰν συναγάγωσιν τὸ καθ’ ἡµέραν εἰς ἡµέραν.
  <span style="color:#b00e23">(6)</span> καὶ εἶπεν Μωυσῆς καὶ Ααρων πρὸς πᾶσαν
  συναγωγὴν υἱῶν Ισραηλ Ἑσπέρας γνώσεσθε ὅτι κύριος ἐξήγαγεν ὑµᾶς ἐκ γῆς
  Αἰγύπτου, <span style="color:#b00e23">(7)</span> καὶ πρωὶ ὄψεσθε τὴν δόξαν
  κυρίου ἐν τῷ εἰσακοῦσαι τὸν γογγυσµὸν ὑµῶν ἐπὶ τῷ θεῷ· ἡµεῖς δὲ τί ἐσµεν ὅτι
  διαγογγύζετε καθ’ ἡµῶν; <span style="color:#b00e23">(8)</span> καὶ εἶπεν
  Μωυσῆς Ἐν τῷ διδόναι κύριον ὑµῖν ἑσπέρας κρέα φαγεῖν καὶ ἄρτους τὸ πρωὶ εἰς
  πλησµονὴν διὰ τὸ εἰσακοῦσαι κύριον τὸν γογγυσµὸν ὑµῶν, ὃν ὑµεῖς διαγογγύζετε
  καθ’ ἡµῶν· ἡµεῖς δὲ τί ἐσµεν; οὐ γὰρ καθ’ ἡµῶν ὁ γογγυσµὸς ὑµῶν ἐστιν, ἀλλ’ ἢ
  κατὰ τοῦ θεοῦ. <span style="color:#b00e23">(9)</span> εἶπεν δὲ Μωυσῆς πρὸς
  Ααρων Εἰπὸν πάσῃ συναγωγῇ υἱῶν Ισραηλ Προσέλθατε ἐναντίον τοῦ θεοῦ·
  εἰσακήκοεν γὰρ ὑµῶν τὸν γογγυσµόν. <span style="color:#b00e23">(10)</span>
  ἡνίκα δὲ ἐλάλει Ααρων πάσῃ συναγωγῇ υἱῶν Ισραηλ, καὶ ἐπεστράφησαν εἰς τὴν
  ἔρηµον, καὶ ἡ δόξα κυρίου ὤφθη ἐν νεφέλῃ. <span style=
  "color:#b00e23">(11)</span> καὶ ἐλάλησεν κύριος πρὸς Μωυσῆν λέγων
  <span style="color:#b00e23">(12)</span> Εἰσακήκοα τὸν γογγυσµὸν τῶν υἱῶν
  Ισραηλ· λάλησον πρὸς αὐτοὺς λέγων Τὸ πρὸς ἑσπέραν ἔδεσθε κρέα καὶ τὸ πρωὶ
  πλησθήσεσθε ἄρτων· καὶ γνώσεσθε ὅτι ἐγὼ κύριος ὁ θεὸς ὑµῶν. <span style=
  "color:#b00e23">(13)</span> ἐγένετο δὲ ἑσπέρα, καὶ ἀνέβη ὀρτυγοµήτρα καὶ
  ἐκάλυψεν τὴν παρεµβολήν· τὸ πρωὶ ἐγένετο καταπαυοµένης τῆς δρόσου κύκλῳ τῆς
  παρεµβολῆς <span style="color:#b00e23">(14)</span> καὶ ἰδοὺ ἐπὶ πρόσωπον τῆς
  ἐρήµου λεπτὸν ὡσεὶ κόριον λευκὸν ὡσεὶ πάγος ἐπὶ τῆς γῆς. <span style=
  "color:#b00e23">(15)</span> ἰδόντες δὲ αὐτὸ οἱ υἱοὶ Ισραηλ εἶπαν ἕτερος τῷ
  ἑτέρῳ Τί ἐστιν τοῦτο; οὐ γὰρ ᾔδεισαν, τί ἦν. εἶπεν δὲ Μωυσῆς πρὸς αὐτούς
  Οὗτος ὁ ἄρτος, ὃν ἔδωκεν κύριος ὑµῖν φαγεῖν· <span style=
  "color:#b00e23">(16)</span> τοῦτο τὸ ῥῆµα, ὃ συνέταξεν κύριος Συναγάγετε ἀπ’
  αὐτοῦ ἕκαστος εἰς τοὺς καθήκοντας, γοµορ κατὰ κεφαλὴν κατὰ ἀριθµὸν ψυχῶν ὑµῶν
  ἕκαστος σὺν τοῖς συσκηνίοις ὑµῶν συλλέξατε. <span style=
  "color:#b00e23">(17)</span> ἐποίησαν δὲ οὕτως οἱ υἱοὶ Ισραηλ καὶ συνέλεξαν, ὁ
  τὸ πολὺ καὶ ὁ τὸ ἔλαττον. <span style="color:#b00e23">(18)</span> καὶ
  µετρήσαντες τῷ γοµορ οὐκ ἐπλεόνασεν ὁ τὸ πολύ, καὶ ὁ τὸ ἔλαττον οὐκ
  ἠλαττόνησεν· ἕκαστος εἰς τοὺς καθήκοντας παρ’ ἑαυτῷ συνέλεξαν. <span style=
  "color:#b00e23">(19)</span> εἶπεν δὲ Μωυσῆς πρὸς αὐτούς Μηδεὶς καταλιπέτω ἀπ’
  αὐτοῦ εἰς τὸ πρωί. <span style="color:#b00e23">(20)</span> καὶ οὐκ εἰσήκουσαν
  Μωυσῆ, ἀλλὰ κατέλιπόν τινες ἀπ’ αὐτοῦ εἰς τὸ πρωί· καὶ ἐξέζεσεν σκώληκας καὶ
  ἐπώζεσεν· καὶ ἐπικράνθη ἐπ’ αὐτοῖς Μωυσῆς. <span style=
  "color:#b00e23">(21)</span> καὶ συνέλεξαν αὐτὸ πρωὶ πρωί, ἕκαστος τὸ καθῆκον
  αὐτῷ· ἡνίκα δὲ διεθέρµαινεν ὁ ἥλιος, ἐτήκετο. <span style=
  "color:#b00e23">(22)</span> ἐγένετο δὲ τῇ ἡµέρᾳ τῇ ἕκτῃ συνέλεξαν τὰ δέοντα
  διπλᾶ, δύο Γοµορ τῷ ἑνί· εἰσήλθοσαν δὲ πάντες οἱ ἄρχοντες τῆς συναγωγῆς καὶ
  ἀνήγγειλαν Μωυσεῖ. <span style="color:#b00e23">(23)</span> εἶπεν δὲ Μωυσῆς
  πρὸς αὐτούς Τοῦτο τὸ ῥῆµά ἐστιν, ὃ ἐλάλησεν κύριος· σάββατα ἀνάπαυσις ἁγία τῷ
  κυρίῳ αὔριον· ὅσα ἐὰν πέσσητε, πέσσετε, καὶ ὅσα ἐὰν ἕψητε, ἕψετε· καὶ πᾶν τὸ
  πλεονάζον καταλίπετε αὐτὸ εἰς ἀποθήκην εἰς τὸ πρωί. <span style=
  "color:#b00e23">(24)</span> Καὶ κατελίποσαν ἀπ’ αὐτοῦ εἰς τὸ πρωί, καθάπερ
  συνέταξεν αὐτοῖς Μωυσῆς· καὶ οὐκ ἐπώζεσεν, οὐδὲ σκώληξ ἐγένετο ἐν αὐτῷ.
  <span style="color:#b00e23">(25)</span> εἶπεν δὲ Μωυσῆς Φάγετε σήµερον· ἔστιν
  γὰρ σάββατα σήµερον τῷ κυρίῳ· οὐχ εὑρεθήσεται ἐν τῷ πεδίῳ. <span style=
  "color:#b00e23">(26)</span> ἓξ ἡµέρας συλλέξετε· τῇ δὲ ἡµέρᾳ τῇ ἑβδόµῃ
  σάββατα, ὅτι οὐκ ἔσται ἐν αὐτῇ. <span style="color:#b00e23">(27)</span>
  ἐγένετο δὲ ἐν τῇ ἡµέρᾳ τῇ ἑβδόµῃ ἐξήλθοσάν τινες ἐκ τοῦ λαοῦ συλλέξαι καὶ οὐχ
  εὗρον. <span style="color:#b00e23">(28)</span> εἶπεν δὲ κύριος πρὸς Μωυσῆν
  Ἕως τίνος οὐ βούλεσθε εἰσακούειν τὰς ἐντολάς µου καὶ τὸν νόµον µου;
  <span style="color:#b00e23">(29)</span> ἴδετε, ὁ γὰρ κύριος ἔδωκεν ὑµῖν τὴν
  ἡµέραν ταύτην τὰ σάββατα· διὰ τοῦτο αὐτὸς ἔδωκεν ὑµῖν τῇ ἡµέρᾳ τῇ ἕκτῃ ἄρτους
  δύο ἡµερῶν· καθήσεσθε ἕκαστος εἰς τοὺς οἴκους ὑµῶν, µηδεὶς ἐκπορευέσθω ἐκ τοῦ
  τόπου αὐτοῦ τῇ ἡµέρᾳ τῇ ἑβδόµῃ. <span style="color:#b00e23">(30)</span> καὶ
  ἐσαββάτισεν ὁ λαὸς τῇ ἡµέρᾳ τῇ ἑβδόµῃ. <span style=
  "color:#b00e23">(31)</span> καὶ ἐπωνόµασαν οἱ υἱοὶ Ισραηλ τὸ ὄνοµα αὐτοῦ Μαν·
  ἦν δὲ ὡς σπέρµα κορίου λευκόν, τὸ δὲ γεῦµα αὐτοῦ ὡς ἐγκρὶς ἐν µέλιτι.
  <span style="color:#b00e23">(32)</span> εἶπεν δὲ Μωυσῆς Τοῦτο τὸ ῥῆµα, ὃ
  συνέταξεν κύριος Πλήσατε τὸ γοµορ τοῦ µαν εἰς ἀποθήκην εἰς τὰς γενεὰς ὑµῶν,
  ἵνα ἴδωσιν τὸν ἄρτον, ὃν ἐφάγετε ὑµεῖς ἐν τῇ ἐρήµῳ, ὡς ἐξήγαγεν ὑµᾶς κύριος
  ἐκ γῆς Αἰγύπτου. <span style="color:#b00e23">(33)</span> καὶ εἶπεν Μωυσῆς
  πρὸς Ααρων Λαβὲ στάµνον χρυσοῦν ἕνα καὶ ἔµβαλε εἰς αὐτὸν πλῆρες τὸ γοµορ τοῦ
  µαν καὶ ἀποθήσεις αὐτὸ ἐναντίον τοῦ θεοῦ εἰς διατήρησιν εἰς τὰς γενεὰς ὑµῶν.
  <span style="color:#b00e23">(34)</span> ὃν τρόπον συνέταξεν κύριος τῷ Μωυσῇ,
  καὶ ἀπέθετο Ααρων ἐναντίον τοῦ µαρτυρίου εἰς διατήρησιν. <span style=
  "color:#b00e23">(35)</span> οἱ δὲ υἱοὶ Ισραηλ ἔφαγον τὸ µαν ἔτη τεσσαράκοντα,
  ἕως ἦλθον εἰς γῆν οἰκουµένην· τὸ µαν ἐφάγοσαν, ἕως παρεγένοντο εἰς µέρος τῆς
  Φοινίκης. <span style="color:#b00e23">(36)</span> τὸ δὲ γοµορ τὸ δέκατον τῶν
  τριῶν µέτρων ἦν.
  <h3 id="exodus17">17</h3><span style="color:#b00e23">(1)</span> Καὶ ἀπῆρεν
  πᾶσα συναγωγὴ υἱῶν Ισραηλ ἐκ τῆς ἐρήµου Σιν κατὰ παρεµβολὰς αὐτῶν διὰ ῥήµατος
  κυρίου καὶ παρενεβάλοσαν ἐν Ραφιδιν· οὐκ ἦν δὲ ὕδωρ τῷ λαῷ πιεῖν.
  <span style="color:#b00e23">(2)</span> καὶ ἐλοιδορεῖτο ὁ λαὸς πρὸς Μωυσῆν
  λέγοντες Δὸς ἡµῖν ὕδωρ, ἵνα πίωµεν. καὶ εἶπεν αὐτοῖς Μωυσῆς Τί λοιδορεῖσθέ
  µοι, καὶ τί πειράζετε κύριον; <span style="color:#b00e23">(3)</span> ἐδίψησεν
  δὲ ἐκεῖ ὁ λαὸς ὕδατι, καὶ ἐγόγγυζεν ἐκεῖ ὁ λαὸς πρὸς Μωυσῆν λέγοντες Ἵνα τί
  τοῦτο ἀνεβίβασας ἡµᾶς ἐξ Αἰγύπτου ἀποκτεῖναι ἡµᾶς καὶ τὰ τέκνα ἡµῶν καὶ τὰ
  κτήνη τῷ δίψει; <span style="color:#b00e23">(4)</span> ἐβόησεν δὲ Μωυσῆς πρὸς
  κύριον λέγων Τί ποιήσω τῷ λαῷ τούτῳ; ἔτι µικρὸν καὶ καταλιθοβολήσουσίν µε.
  <span style="color:#b00e23">(5)</span> καὶ εἶπεν κύριος πρὸς Μωυσῆν
  Προπορεύου τοῦ λαοῦ τούτου, λαβὲ δὲ µετὰ σεαυτοῦ ἀπὸ τῶν πρεσβυτέρων τοῦ
  λαοῦ· καὶ τὴν ῥάβδον, ἐν ᾗ ἐπάταξας τὸν ποταµόν, λαβὲ ἐν τῇ χειρί σου καὶ
  πορεύσῃ. <span style="color:#b00e23">(6)</span> ὅδε ἐγὼ ἕστηκα πρὸ τοῦ σὲ
  ἐκεῖ ἐπὶ τῆς πέτρας ἐν Χωρηβ· καὶ πατάξεις τὴν πέτραν, καὶ ἐξελεύσεται ἐξ
  αὐτῆς ὕδωρ, καὶ πίεται ὁ λαός µου. ἐποίησεν δὲ Μωυσῆς οὕτως ἐναντίον τῶν υἱῶν
  Ισραηλ. <span style="color:#b00e23">(7)</span> καὶ ἐπωνόµασεν τὸ ὄνοµα τοῦ
  τόπου ἐκείνου Πειρασµὸς καὶ Λοιδόρησις διὰ τὴν λοιδορίαν τῶν υἱῶν Ισραηλ καὶ
  διὰ τὸ πειράζειν κύριον λέγοντας Εἰ ἔστιν κύριος ἐν ἡµῖν ἢ οὔ; <span style=
  "color:#b00e23">(8)</span> Ἦλθεν δὲ Αµαληκ καὶ ἐπολέµει Ισραηλ ἐν Ραφιδιν.
  <span style="color:#b00e23">(9)</span> εἶπεν δὲ Μωυσῆς τῷ Ἰησοῦ Ἐπίλεξον
  σεαυτῷ ἄνδρας δυνατοὺς καὶ ἐξελθὼν παράταξαι τῷ Αµαληκ αὔριον, καὶ ἰδοὺ ἐγὼ
  ἕστηκα ἐπὶ τῆς κορυφῆς τοῦ βουνοῦ, καὶ ἡ ῥάβδος τοῦ θεοῦ ἐν τῇ χειρί µου.
  <span style="color:#b00e23">(10)</span> καὶ ἐποίησεν Ἰησοῦς καθάπερ εἶπεν
  αὐτῷ Μωυσῆς, καὶ ἐξελθὼν παρετάξατο τῷ Αµαληκ· καὶ Μωυσῆς καὶ Ααρων καὶ Ωρ
  ἀνέβησαν ἐπὶ τὴν κορυφὴν τοῦ βουνοῦ. <span style="color:#b00e23">(11)</span>
  καὶ ἐγίνετο ὅταν ἐπῆρεν Μωυσῆς τὰς χεῖρας, κατίσχυεν Ισραηλ· ὅταν δὲ καθῆκεν
  τὰς χεῖρας, κατίσχυεν Αµαληκ. <span style="color:#b00e23">(12)</span> αἱ δὲ
  χεῖρες Μωυσῆ βαρεῖαι· καὶ λαβόντες λίθον ὑπέθηκαν ὑπ’ αὐτόν, καὶ ἐκάθητο ἐπ’
  αὐτοῦ, καὶ Ααρων καὶ Ωρ ἐστήριζον τὰς χεῖρας αὐτοῦ, ἐντεῦθεν εἷς καὶ ἐντεῦθεν
  εἷς· καὶ ἐγένοντο αἱ χεῖρες Μωυσῆ ἐστηριγµέναι ἕως δυσµῶν ἡλίου. <span style=
  "color:#b00e23">(13)</span> καὶ ἐτρέψατο Ἰησοῦς τὸν Αµαληκ καὶ πάντα τὸν λαὸν
  αὐτοῦ ἐν φόνῳ µαχαίρας. <span style="color:#b00e23">(14)</span> εἶπεν δὲ
  κύριος πρὸς Μωυσῆν Κατάγραψον τοῦτο εἰς µνηµόσυνον ἐν βιβλίῳ καὶ δὸς εἰς τὰ
  ὦτα Ἰησοῖ ὅτι Ἀλοιφῇ ἐξαλείψω τὸ µνηµόσυνον Αµαληκ ἐκ τῆς ὑπὸ τὸν οὐρανόν.
  <span style="color:#b00e23">(15)</span> καὶ ᾠκοδόµησεν Μωυσῆς θυσιαστήριον
  κυρίῳ καὶ ἐπωνόµασεν τὸ ὄνοµα αὐτοῦ Κύριός µου καταφυγή· <span style=
  "color:#b00e23">(16)</span> ὅτι ἐν χειρὶ κρυφαίᾳ πολεµεῖ κύριος ἐπὶ Αµαληκ
  ἀπὸ γενεῶν εἰς γενεάς.
  <h3 id="exodus18">18</h3><span style="color:#b00e23">(1)</span> Ἤκουσεν δὲ
  Ιοθορ ὁ ἱερεὺς Μαδιαµ ὁ γαµβρὸς Μωυσῆ πάντα, ὅσα ἐποίησεν κύριος Ισραηλ τῷ
  ἑαυτοῦ λαῷ· ἐξήγαγεν γὰρ κύριος τὸν Ισραηλ ἐξ Αἰγύπτου. <span style=
  "color:#b00e23">(2)</span> ἔλαβεν δὲ Ιοθορ ὁ γαµβρὸς Μωυσῆ Σεπφωραν τὴν
  γυναῖκα Μωυσῆ µετὰ τὴν ἄφεσιν αὐτῆς <span style="color:#b00e23">(3)</span>
  καὶ τοὺς δύο υἱοὺς αὐτοῦ· ὄνοµα τῷ ἑνὶ αὐτῶν Γηρσαµ λέγων Πάροικος ἤµην ἐν γῇ
  ἀλλοτρίᾳ· <span style="color:#b00e23">(4)</span> καὶ τὸ ὄνοµα τοῦ δευτέρου
  Ελιεζερ λέγων Ὁ γὰρ θεὸς τοῦ πατρός µου βοηθός µου καὶ ἐξείλατό µε ἐκ χειρὸς
  Φαραω. <span style="color:#b00e23">(5)</span> καὶ ἐξῆλθεν Ιοθορ ὁ γαµβρὸς
  Μωυσῆ καὶ οἱ υἱοὶ καὶ ἡ γυνὴ πρὸς Μωυσῆν εἰς τὴν ἔρηµον, οὗ παρενέβαλεν ἐπ’
  ὄρους τοῦ θεοῦ. <span style="color:#b00e23">(6)</span> ἀνηγγέλη δὲ Μωυσεῖ
  λέγοντες Ἰδοὺ ὁ γαµβρός σου Ιοθορ παραγίνεται πρὸς σέ, καὶ ἡ γυνὴ καὶ οἱ δύο
  υἱοί σου µετ’ αὐτοῦ. <span style="color:#b00e23">(7)</span> ἐξῆλθεν δὲ Μωυσῆς
  εἰς συνάντησιν τῷ γαµβρῷ αὐτοῦ καὶ προσεκύνησεν αὐτῷ καὶ ἐφίλησεν αὐτόν, καὶ
  ἠσπάσαντο ἀλλήλους· καὶ εἰσήγαγεν αὐτὸν εἰς τὴν σκηνήν. <span style=
  "color:#b00e23">(8)</span> καὶ διηγήσατο Μωυσῆς τῷ γαµβρῷ πάντα, ὅσα ἐποίησεν
  κύριος τῷ Φαραω καὶ τοῖς Αἰγυπτίοις ἕνεκεν τοῦ Ισραηλ, καὶ πάντα τὸν µόχθον
  τὸν γενόµενον αὐτοῖς ἐν τῇ ὁδῷ καὶ ὅτι ἐξείλατο αὐτοὺς κύριος ἐκ χειρὸς Φαραω
  καὶ ἐκ χειρὸς τῶν Αἰγυπτίων. <span style="color:#b00e23">(9)</span> ἐξέστη δὲ
  Ιοθορ ἐπὶ πᾶσι τοῖς ἀγαθοῖς, οἷς ἐποίησεν αὐτοῖς κύριος, ὅτι ἐξείλατο αὐτοὺς
  ἐκ χειρὸς Αἰγυπτίων καὶ ἐκ χειρὸς Φαραω. <span style=
  "color:#b00e23">(10)</span> καὶ εἶπεν Ιοθορ Εὐλογητὸς κύριος, ὅτι ἐξείλατο
  τὸν λαὸν αὐτοῦ ἐκ χειρὸς Αἰγυπτίων καὶ ἐκ χειρὸς Φαραω· <span style=
  "color:#b00e23">(11)</span> νῦν ἔγνων ὅτι µέγας κύριος παρὰ πάντας τοὺς
  θεούς, ἕνεκεν τούτου ὅτι ἐπέθεντο αὐτοῖς. <span style=
  "color:#b00e23">(12)</span> καὶ ἔλαβεν Ιοθορ ὁ γαµβρὸς Μωυσῆ ὁλοκαυτώµατα καὶ
  θυσίας τῷ θεῷ· παρεγένετο δὲ Ααρων καὶ πάντες οἱ πρεσβύτεροι Ισραηλ συµφαγεῖν
  ἄρτον µετὰ τοῦ γαµβροῦ Μωυσῆ ἐναντίον τοῦ θεοῦ. <span style=
  "color:#b00e23">(13)</span> Καὶ ἐγένετο µετὰ τὴν ἐπαύριον συνεκάθισεν Μωυσῆς
  κρίνειν τὸν λαόν· παρειστήκει δὲ πᾶς ὁ λαὸς Μωυσεῖ ἀπὸ πρωίθεν ἕως ἑσπέρας.
  <span style="color:#b00e23">(14)</span> καὶ ἰδὼν Ιοθορ πάντα, ὅσα ἐποίει τῷ
  λαῷ, λέγει Τί τοῦτο, ὃ σὺ ποιεῖς τῷ λαῷ; διὰ τί σὺ κάθησαι µόνος, πᾶς δὲ ὁ
  λαὸς παρέστηκέν σοι ἀπὸ πρωίθεν ἕως δείλης; <span style=
  "color:#b00e23">(15)</span> καὶ λέγει Μωυσῆς τῷ γαµβρῷ ὅτι Παραγίνεται πρός
  µε ὁ λαὸς ἐκζητῆσαι κρίσιν παρὰ τοῦ θεοῦ· <span style=
  "color:#b00e23">(16)</span> ὅταν γὰρ γένηται αὐτοῖς ἀντιλογία καὶ ἔλθωσι πρός
  µε, διακρίνω ἕκαστον καὶ συµβιβάζω αὐτοὺς τὰ προστάγµατα τοῦ θεοῦ καὶ τὸν
  νόµον αὐτοῦ. <span style="color:#b00e23">(17)</span> εἶπεν δὲ ὁ γαµβρὸς Μωυσῆ
  πρὸς αὐτόν Οὐκ ὀρθῶς σὺ ποιεῖς τὸ ῥῆµα τοῦτο· <span style=
  "color:#b00e23">(18)</span> φθορᾷ καταφθαρήσῃ ἀνυποµονήτῳ καὶ σὺ καὶ πᾶς ὁ
  λαὸς οὗτος, ὅς ἐστιν µετὰ σοῦ· βαρύ σοι τὸ ῥῆµα τοῦτο, οὐ δυνήσῃ ποιεῖν
  µόνος. <span style="color:#b00e23">(19)</span> νῦν οὖν ἄκουσόν µου, καὶ
  συµβουλεύσω σοι, καὶ ἔσται ὁ θεὸς µετὰ σοῦ. γίνου σὺ τῷ λαῷ τὰ πρὸς τὸν θεὸν
  καὶ ἀνοίσεις τοὺς λόγους αὐτῶν πρὸς τὸν θεὸν <span style=
  "color:#b00e23">(20)</span> καὶ διαµαρτυρῇ αὐτοῖς τὰ προστάγµατα τοῦ θεοῦ καὶ
  τὸν νόµον αὐτοῦ καὶ σηµανεῖς αὐτοῖς τὰς ὁδούς, ἐν αἷς πορεύσονται ἐν αὐταῖς,
  καὶ τὰ ἔργα, ἃ ποιήσουσιν. <span style="color:#b00e23">(21)</span> καὶ σὺ
  σεαυτῷ σκέψαι ἀπὸ παντὸς τοῦ λαοῦ ἄνδρας δυνατοὺς θεοσεβεῖς, ἄνδρας δικαίους
  µισοῦντας ὑπερηφανίαν, καὶ καταστήσεις αὐτοὺς ἐπ’ αὐτῶν χιλιάρχους καὶ
  ἑκατοντάρχους καὶ πεντηκοντάρχους καὶ δεκαδάρχους, <span style=
  "color:#b00e23">(22)</span> καὶ κρινοῦσιν τὸν λαὸν πᾶσαν ὥραν· τὸ δὲ ῥῆµα τὸ
  ὑπέρογκον ἀνοίσουσιν ἐπὶ σέ, τὰ δὲ βραχέα τῶν κριµάτων κρινοῦσιν αὐτοὶ καὶ
  κουφιοῦσιν ἀπὸ σοῦ καὶ συναντιλήµψονταί σοι. <span style=
  "color:#b00e23">(23)</span> ἐὰν τὸ ῥῆµα τοῦτο ποιήσῃς, κατισχύσει σε ὁ θεός,
  καὶ δυνήσῃ παραστῆναι, καὶ πᾶς ὁ λαὸς οὗτος εἰς τὸν ἑαυτοῦ τόπον µετ’ εἰρήνης
  ἥξει. <span style="color:#b00e23">(24)</span> ἤκουσεν δὲ Μωυσῆς τῆς φωνῆς τοῦ
  γαµβροῦ καὶ ἐποίησεν ὅσα αὐτῷ εἶπεν. <span style="color:#b00e23">(25)</span>
  καὶ ἐπέλεξεν Μωυσῆς ἄνδρας δυνατοὺς ἀπὸ παντὸς Ισραηλ καὶ ἐποίησεν αὐτοὺς ἐπ’
  αὐτῶν χιλιάρχους καὶ ἑκατοντάρχους καὶ πεντηκοντάρχους καὶ δεκαδάρχους,
  <span style="color:#b00e23">(26)</span> καὶ ἐκρίνοσαν τὸν λαὸν πᾶσαν ὥραν·
  πᾶν δὲ ῥῆµα ὑπέρογκον ἀνεφέροσαν ἐπὶ Μωυσῆν, πᾶν δὲ ῥῆµα ἐλαφρὸν ἐκρίνοσαν
  αὐτοί. <span style="color:#b00e23">(27)</span> ἐξαπέστειλεν δὲ Μωυσῆς τὸν
  ἑαυτοῦ γαµβρόν, καὶ ἀπῆλθεν εἰς τὴν γῆν αὐτοῦ.
  <h3 id="exodus19">19</h3><span style="color:#b00e23">(1)</span> Τοῦ δὲ µηνὸς
  τοῦ τρίτου τῆς ἐξόδου τῶν υἱῶν Ισραηλ ἐκ γῆς Αἰγύπτου τῇ ἡµέρᾳ ταύτῃ ἤλθοσαν
  εἰς τὴν ἔρηµον τοῦ Σινα. <span style="color:#b00e23">(2)</span> καὶ ἐξῆραν ἐκ
  Ραφιδιν καὶ ἤλθοσαν εἰς τὴν ἔρηµον τοῦ Σινα, καὶ παρενέβαλεν ἐκεῖ Ισραηλ
  κατέναντι τοῦ ὄρους. <span style="color:#b00e23">(3)</span> καὶ Μωυσῆς ἀνέβη
  εἰς τὸ ὄρος τοῦ θεοῦ· καὶ ἐκάλεσεν αὐτὸν ὁ θεὸς ἐκ τοῦ ὄρους λέγων Τάδε ἐρεῖς
  τῷ οἴκῳ Ιακωβ καὶ ἀναγγελεῖς τοῖς υἱοῖς Ισραηλ <span style=
  "color:#b00e23">(4)</span> Αὐτοὶ ἑωράκατε ὅσα πεποίηκα τοῖς Αἰγυπτίοις, καὶ
  ἀνέλαβον ὑµᾶς ὡσεὶ ἐπὶ πτερύγων ἀετῶν καὶ προσηγαγόµην ὑµᾶς πρὸς ἐµαυτόν.
  <span style="color:#b00e23">(5)</span> καὶ νῦν ἐὰν ἀκοῇ ἀκούσητε τῆς ἐµῆς
  φωνῆς καὶ φυλάξητε τὴν διαθήκην µου, ἔσεσθέ µοι λαὸς περιούσιος ἀπὸ πάντων
  τῶν ἐθνῶν· ἐµὴ γάρ ἐστιν πᾶσα ἡ γῆ· <span style="color:#b00e23">(6)</span>
  ὑµεῖς δὲ ἔσεσθέ µοι βασίλειον ἱεράτευµα καὶ ἔθνος ἅγιον. ταῦτα τὰ ῥήµατα
  ἐρεῖς τοῖς υἱοῖς Ισραηλ. <span style="color:#b00e23">(7)</span> ἦλθεν δὲ
  Μωυσῆς καὶ ἐκάλεσεν τοὺς πρεσβυτέρους τοῦ λαοῦ καὶ παρέθηκεν αὐτοῖς πάντας
  τοὺς λόγους τούτους, οὓς συνέταξεν αὐτῷ ὁ θεός. <span style=
  "color:#b00e23">(8)</span> ἀπεκρίθη δὲ πᾶς ὁ λαὸς ὁµοθυµαδὸν καὶ εἶπαν Πάντα,
  ὅσα εἶπεν ὁ θεός, ποιήσοµεν καὶ ἀκουσόµεθα. ἀνήνεγκεν δὲ Μωυσῆς τοὺς λόγους
  τοῦ λαοῦ πρὸς τὸν θεόν. <span style="color:#b00e23">(9)</span> εἶπεν δὲ
  κύριος πρὸς Μωυσῆν Ἰδοὺ ἐγὼ παραγίνοµαι πρὸς σὲ ἐν στύλῳ νεφέλης, ἵνα ἀκούσῃ
  ὁ λαὸς λαλοῦντός µου πρὸς σὲ καὶ σοὶ πιστεύσωσιν εἰς τὸν αἰῶνα. ἀνήγγειλεν δὲ
  Μωυσῆς τὰ ῥήµατα τοῦ λαοῦ πρὸς κύριον. <span style=
  "color:#b00e23">(10)</span> εἶπεν δὲ κύριος πρὸς Μωυσῆν Καταβὰς διαµάρτυραι
  τῷ λαῷ καὶ ἅγνισον αὐτοὺς σήµερον καὶ αὔριον, καὶ πλυνάτωσαν τὰ ἱµάτια·
  <span style="color:#b00e23">(11)</span> καὶ ἔστωσαν ἕτοιµοι εἰς τὴν ἡµέραν
  τὴν τρίτην· τῇ γὰρ ἡµέρᾳ τῇ τρίτῃ καταβήσεται κύριος ἐπὶ τὸ ὄρος τὸ Σινα
  ἐναντίον παντὸς τοῦ λαοῦ. <span style="color:#b00e23">(12)</span> καὶ
  ἀφοριεῖς τὸν λαὸν κύκλῳ λέγων Προσέχετε ἑαυτοῖς τοῦ ἀναβῆναι εἰς τὸ ὄρος καὶ
  θιγεῖν τι αὐτοῦ· πᾶς ὁ ἁψάµενος τοῦ ὄρους θανάτῳ τελευτήσει. <span style=
  "color:#b00e23">(13)</span> οὐχ ἅψεται αὐτοῦ χείρ· ἐν γὰρ λίθοις
  λιθοβοληθήσεται ἢ βολίδι κατατοξευθήσεται· ἐάν τε κτῆνος ἐάν τε ἄνθρωπος, οὐ
  ζήσεται. ὅταν αἱ φωναὶ καὶ αἱ σάλπιγγες καὶ ἡ νεφέλη ἀπέλθῃ ἀπὸ τοῦ ὄρους,
  ἐκεῖνοι ἀναβήσονται ἐπὶ τὸ ὄρος. <span style="color:#b00e23">(14)</span>
  κατέβη δὲ Μωυσῆς ἐκ τοῦ ὄρους πρὸς τὸν λαὸν καὶ ἡγίασεν αὐτούς, καὶ ἔπλυναν
  τὰ ἱµάτια. <span style="color:#b00e23">(15)</span> καὶ εἶπεν τῷ λαῷ Γίνεσθε
  ἕτοιµοι τρεῖς ἡµέρας, µὴ προσέλθητε γυναικί. <span style=
  "color:#b00e23">(16)</span> ἐγένετο δὲ τῇ ἡµέρᾳ τῇ τρίτῃ γενηθέντος πρὸς
  ὄρθρον καὶ ἐγίνοντο φωναὶ καὶ ἀστραπαὶ καὶ νεφέλη γνοφώδης ἐπ’ ὄρους Σινα,
  φωνὴ τῆς σάλπιγγος ἤχει µέγα· καὶ ἐπτοήθη πᾶς ὁ λαὸς ὁ ἐν τῇ παρεµβολῇ.
  <span style="color:#b00e23">(17)</span> καὶ ἐξήγαγεν Μωυσῆς τὸν λαὸν εἰς
  συνάντησιν τοῦ θεοῦ ἐκ τῆς παρεµβολῆς, καὶ παρέστησαν ὑπὸ τὸ ὄρος.
  <span style="color:#b00e23">(18)</span> τὸ δὲ ὄρος τὸ Σινα ἐκαπνίζετο ὅλον
  διὰ τὸ καταβεβηκέναι ἐπ’ αὐτὸ τὸν θεὸν ἐν πυρί, καὶ ἀνέβαινεν ὁ καπνὸς ὡς
  καπνὸς καµίνου, καὶ ἐξέστη πᾶς ὁ λαὸς σφόδρα. <span style=
  "color:#b00e23">(19)</span> ἐγίνοντο δὲ αἱ φωναὶ τῆς σάλπιγγος προβαίνουσαι
  ἰσχυρότεραι σφόδρα· Μωυσῆς ἐλάλει, ὁ δὲ θεὸς ἀπεκρίνατο αὐτῷ φωνῇ.
  <span style="color:#b00e23">(20)</span> κατέβη δὲ κύριος ἐπὶ τὸ ὄρος τὸ Σινα
  ἐπὶ τὴν κορυφὴν τοῦ ὄρους· καὶ ἐκάλεσεν κύριος Μωυσῆν ἐπὶ τὴν κορυφὴν τοῦ
  ὄρους, καὶ ἀνέβη Μωυσῆς. <span style="color:#b00e23">(21)</span> καὶ εἶπεν ὁ
  θεὸς πρὸς Μωυσῆν λέγων Καταβὰς διαµάρτυραι τῷ λαῷ, µήποτε ἐγγίσωσιν πρὸς τὸν
  θεὸν κατανοῆσαι καὶ πέσωσιν ἐξ αὐτῶν πλῆθος· <span style=
  "color:#b00e23">(22)</span> καὶ οἱ ἱερεῖς οἱ ἐγγίζοντες κυρίῳ τῷ θεῷ
  ἁγιασθήτωσαν, µήποτε ἀπαλλάξῃ ἀπ’ αὐτῶν κύριος. <span style=
  "color:#b00e23">(23)</span> καὶ εἶπεν Μωυσῆς πρὸς τὸν θεόν Οὐ δυνήσεται ὁ
  λαὸς προσαναβῆναι πρὸς τὸ ὄρος τὸ Σινα· σὺ γὰρ διαµεµαρτύρησαι ἡµῖν λέγων
  Ἀφόρισαι τὸ ὄρος καὶ ἁγίασαι αὐτό. <span style="color:#b00e23">(24)</span>
  εἶπεν δὲ αὐτῷ κύριος Βάδιζε κατάβηθι καὶ ἀνάβηθι σὺ καὶ Ααρων µετὰ σοῦ· οἱ δὲ
  ἱερεῖς καὶ ὁ λαὸς µὴ βιαζέσθωσαν ἀναβῆναι πρὸς τὸν θεόν, µήποτε ἀπολέσῃ ἀπ’
  αὐτῶν κύριος. (25) Κατέβη δὲ Μωυσῆς πρὸς τὸν λαὸν καὶ εἶπεν αὐτοῖς.
  <h3 id="exodus20">20</h3><span style="color:#b00e23">(1)</span> Καὶ ἐλάλησεν
  κύριος πάντας τοὺς λόγους τούτους λέγων <span style=
  "color:#b00e23">(2)</span> Ἐγώ εἰµι κύριος ὁ θεός σου, ὅστις ἐξήγαγόν σε ἐκ
  γῆς Αἰγύπτου ἐξ οἴκου δουλείας. <span style="color:#b00e23">(3)</span> οὐκ
  ἔσονταί σοι θεοὶ ἕτεροι πλὴν ἐµοῦ. — <span style="color:#b00e23">(4)</span>
  οὐ ποιήσεις σεαυτῷ εἴδωλον οὐδὲ παντὸς ὁµοίωµα, ὅσα ἐν τῷ οὐρανῷ ἄνω καὶ ὅσα
  ἐν τῇ γῇ κάτω καὶ ὅσα ἐν τοῖς ὕδασιν ὑποκάτω τῆς γῆς. <span style=
  "color:#b00e23">(5)</span> οὐ προσκυνήσεις αὐτοῖς οὐδὲ µὴ λατρεύσῃς αὐτοῖς·
  ἐγὼ γάρ εἰµι κύριος ὁ θεός σου, θεὸς ζηλωτὴς ἀποδιδοὺς ἁµαρτίας πατέρων ἐπὶ
  τέκνα ἕως τρίτης καὶ τετάρτης γενεᾶς τοῖς µισοῦσίν µε <span style=
  "color:#b00e23">(6)</span> καὶ ποιῶν ἔλεος εἰς χιλιάδας τοῖς ἀγαπῶσίν µε καὶ
  τοῖς φυλάσσουσιν τὰ προστάγµατά µου. — <span style="color:#b00e23">(7)</span>
  οὐ λήµψῃ τὸ ὄνοµα κυρίου τοῦ θεοῦ σου ἐπὶ µαταίῳ· οὐ γὰρ µὴ καθαρίσῃ κύριος
  τὸν λαµβάνοντα τὸ ὄνοµα αὐτοῦ ἐπὶ µαταίῳ. — <span style=
  "color:#b00e23">(8)</span> µνήσθητι τὴν ἡµέραν τῶν σαββάτων ἁγιάζειν αὐτήν.
  <span style="color:#b00e23">(9)</span> ἓξ ἡµέρας ἐργᾷ καὶ ποιήσεις πάντα τὰ
  ἔργα σου· <span style="color:#b00e23">(10)</span> τῇ δὲ ἡµέρᾳ τῇ ἑβδόµῃ
  σάββατα κυρίῳ τῷ θεῷ σου· οὐ ποιήσεις ἐν αὐτῇ πᾶν ἔργον, σὺ καὶ ὁ υἱός σου
  καὶ ἡ θυγάτηρ σου, ὁ παῖς σου καὶ ἡ παιδίσκη σου, ὁ βοῦς σου καὶ τὸ ὑποζύγιόν
  σου καὶ πᾶν κτῆνός σου καὶ ὁ προσήλυτος ὁ παροικῶν ἐν σοί. <span style=
  "color:#b00e23">(11)</span> ἐν γὰρ ἓξ ἡµέραις ἐποίησεν κύριος τὸν οὐρανὸν καὶ
  τὴν γῆν καὶ τὴν θάλασσαν καὶ πάντα τὰ ἐν αὐτοῖς καὶ κατέπαυσεν τῇ ἡµέρᾳ τῇ
  ἑβδόµῃ· διὰ τοῦτο εὐλόγησεν κύριος τὴν ἡµέραν τὴν ἑβδόµην καὶ ἡγίασεν αὐτήν.
  — <span style="color:#b00e23">(12)</span> τίµα τὸν πατέρα σου καὶ τὴν µητέρα,
  ἵνα εὖ σοι γένηται, καὶ ἵνα µακροχρόνιος γένῃ ἐπὶ τῆς γῆς τῆς ἀγαθῆς, ἧς
  κύριος ὁ θεός σου δίδωσίν σοι. — <span style="color:#b00e23">(13)</span> οὐ
  µοιχεύσεις.— <span style="color:#b00e23">(14)</span> οὐ κλέψεις. —
  <span style="color:#b00e23">(15)</span> οὐ φονεύσεις. — <span style=
  "color:#b00e23">(16)</span> οὐ ψευδοµαρτυρήσεις κατὰ τοῦ πλησίον σου
  µαρτυρίαν ψευδῆ. — <span style="color:#b00e23">(17)</span> οὐκ ἐπιθυµήσεις
  τὴν γυναῖκα τοῦ πλησίον σου. οὐκ ἐπιθυµήσεις τὴν οἰκίαν τοῦ πλησίον σου οὔτε
  τὸν ἀγρὸν αὐτοῦ οὔτε τὸν παῖδα αὐτοῦ οὔτε τὴν παιδίσκην αὐτοῦ οὔτε τοῦ βοὸς
  αὐτοῦ οὔτε τοῦ ὑποζυγίου αὐτοῦ οὔτε παντὸς κτήνους αὐτοῦ οὔτε ὅσα τῷ πλησίον
  σού ἐστιν. <span style="color:#b00e23">(18)</span> Καὶ πᾶς ὁ λαὸς ἑώρα τὴν
  φωνὴν καὶ τὰς λαµπάδας καὶ τὴν φωνὴν τῆς σάλπιγγος καὶ τὸ ὄρος τὸ καπνίζον·
  φοβηθέντες δὲ πᾶς ὁ λαὸς ἔστησαν µακρόθεν. <span style=
  "color:#b00e23">(19)</span> καὶ εἶπαν πρὸς Μωυσῆν Λάλησον σὺ ἡµῖν, καὶ µὴ
  λαλείτω πρὸς ἡµᾶς ὁ θεός, µήποτε ἀποθάνωµεν. <span style=
  "color:#b00e23">(20)</span> καὶ λέγει αὐτοῖς Μωυσῆς Θαρσεῖτε· ἕνεκεν γὰρ τοῦ
  πειράσαι ὑµᾶς παρεγενήθη ὁ θεὸς πρὸς ὑµᾶς, ὅπως ἂν γένηται ὁ φόβος αὐτοῦ ἐν
  ὑµῖν, ἵνα µὴ ἁµαρτάνητε. <span style="color:#b00e23">(21)</span> εἱστήκει δὲ
  ὁ λαὸς µακρόθεν, Μωυσῆς δὲ εἰσῆλθεν εἰς τὸν γνόφον, οὗ ἦν ὁ θεός.
  <span style="color:#b00e23">(22)</span> Εἶπεν δὲ κύριος πρὸς Μωυσῆν Τάδε
  ἐρεῖς τῷ οἴκῳ Ιακωβ καὶ ἀναγγελεῖς τοῖς υἱοῖς Ισραηλ Ὑµεῖς ἑωράκατε ὅτι ἐκ
  τοῦ οὐρανοῦ λελάληκα πρὸς ὑµᾶς· <span style="color:#b00e23">(23)</span> οὐ
  ποιήσετε ἑαυτοῖς θεοὺς ἀργυροῦς καὶ θεοὺς χρυσοῦς οὐ ποιήσετε ὑµῖν αὐτοῖς.
  <span style="color:#b00e23">(24)</span> θυσιαστήριον ἐκ γῆς ποιήσετέ µοι καὶ
  θύσετε ἐπ’ αὐτοῦ τὰ ὁλοκαυτώµατα καὶ τὰ σωτήρια ὑµῶν, τὰ πρόβατα καὶ τοὺς
  µόσχους ὑµῶν ἐν παντὶ τόπῳ, οὗ ἐὰν ἐπονοµάσω τὸ ὄνοµά µου ἐκεῖ, καὶ ἥξω πρὸς
  σὲ καὶ εὐλογήσω σε. <span style="color:#b00e23">(25)</span> ἐὰν δὲ
  θυσιαστήριον ἐκ λίθων ποιῇς µοι, οὐκ οἰκοδοµήσεις αὐτοὺς τµητούς· τὸ γὰρ
  ἐγχειρίδιόν σου ἐπιβέβληκας ἐπ’ αὐτούς, καὶ µεµίανται. <span style=
  "color:#b00e23">(26)</span> οὐκ ἀναβήσῃ ἐν ἀναβαθµίσιν ἐπὶ τὸ θυσιαστήριόν
  µου, ὅπως ἂν µὴ ἀποκαλύψῃς τὴν ἀσχηµοσύνην σου ἐπ’ αὐτοῦ.
  <h3 id="exodus21">21</h3><span style="color:#b00e23">(1)</span> Καὶ ταῦτα τὰ
  δικαιώµατα, ἃ παραθήσεις ἐνώπιον αὐτῶν. <span style=
  "color:#b00e23">(2)</span> ἐὰν κτήσῃ παῖδα Εβραῖον, ἓξ ἔτη δουλεύσει σοι· τῷ
  δὲ ἑβδόµῳ ἔτει ἀπελεύσεται ἐλεύθερος δωρεάν. <span style=
  "color:#b00e23">(3)</span> ἐὰν αὐτὸς µόνος εἰσέλθῃ, καὶ µόνος ἐξελεύσεται·
  ἐὰν δὲ γυνὴ συνεισέλθῃ µετ’ αὐτοῦ, ἐξελεύσεται καὶ ἡ γυνὴ µετ’ αὐτοῦ.
  <span style="color:#b00e23">(4)</span> ἐὰν δὲ ὁ κύριος δῷ αὐτῷ γυναῖκα, καὶ
  τέκῃ αὐτῷ υἱοὺς ἢ θυγατέρας, ἡ γυνὴ καὶ τὰ παιδία ἔσται τῷ κυρίῳ αὐτοῦ, αὐτὸς
  δὲ µόνος ἐξελεύσεται. <span style="color:#b00e23">(5)</span> ἐὰν δὲ
  ἀποκριθεὶς εἴπῃ ὁ παῖς Ἠγάπηκα τὸν κύριόν µου καὶ τὴν γυναῖκα καὶ τὰ παιδία,
  οὐκ ἀποτρέχω ἐλεύθερος· <span style="color:#b00e23">(6)</span> προσάξει αὐτὸν
  ὁ κύριος αὐτοῦ πρὸς τὸ κριτήριον τοῦ θεοῦ καὶ τότε προσάξει αὐτὸν ἐπὶ τὴν
  θύραν ἐπὶ τὸν σταθµόν, καὶ τρυπήσει αὐτοῦ ὁ κύριος τὸ οὖς τῷ ὀπητίῳ, καὶ
  δουλεύσει αὐτῷ εἰς τὸν αἰῶνα. — <span style="color:#b00e23">(7)</span> ἐὰν δέ
  τις ἀποδῶται τὴν ἑαυτοῦ θυγατέρα οἰκέτιν, οὐκ ἀπελεύσεται ὥσπερ ἀποτρέχουσιν
  αἱ δοῦλαι. <span style="color:#b00e23">(8)</span> ἐὰν µὴ εὐαρεστήσῃ τῷ κυρίῳ
  αὐτῆς ἣν αὑτῷ καθωµολογήσατο, ἀπολυτρώσει αὐτήν· ἔθνει δὲ ἀλλοτρίῳ οὐ κύριός
  ἐστιν πωλεῖν αὐτήν, ὅτι ἠθέτησεν ἐν αὐτῇ. <span style=
  "color:#b00e23">(9)</span> ἐὰν δὲ τῷ υἱῷ καθοµολογήσηται αὐτήν, κατὰ τὸ
  δικαίωµα τῶν θυγατέρων ποιήσει αὐτῇ. <span style="color:#b00e23">(10)</span>
  ἐὰν δὲ ἄMην λάβῃ ἑαυτῷ, τὰ δέοντα καὶ τὸν ἱµατισµὸν καὶ τὴν ὁµιλίαν αὐτῆς οὐκ
  ἀποστερήσει. <span style="color:#b00e23">(11)</span> ἐὰν δὲ τὰ τρία ταῦτα µὴ
  ποιήσῃ αὐτῇ, ἐξελεύσεται δωρεὰν ἄνευ ἀργυρίου. <span style=
  "color:#b00e23">(12)</span> Ἐὰν δὲ πατάξῃ τίς τινα, καὶ ἀποθάνῃ, θανάτῳ
  θανατούσθω· <span style="color:#b00e23">(13)</span> ὁ δὲ οὐχ ἑκών, ἀλλὰ ὁ
  θεὸς παρέδωκεν εἰς τὰς χεῖρας αὐτοῦ, δώσω σοι τόπον, οὗ φεύξεται ἐκεῖ ὁ
  φονεύσας. <span style="color:#b00e23">(14)</span> ἐὰν δέ τις ἐπιθῆται τῷ
  πλησίον ἀποκτεῖναι αὐτὸν δόλῳ καὶ καταφύγῃ, ἀπὸ τοῦ θυσιαστηρίου µου λήµψῃ
  αὐτὸν θανατῶσαι. — <span style="color:#b00e23">(15)</span> ὃς τύπτει πατέρα
  αὐτοῦ ἢ µητέρα αὐτοῦ, θανάτῳ θανατούσθω. <span style=
  "color:#b00e23">(16)</span> ὁ κακολογῶν πατέρα αὐτοῦ ἢ µητέρα αὐτοῦ
  τελευτήσει θανάτῳ. — <span style="color:#b00e23">(17)</span> ὃς ἐὰν κλέψῃ τίς
  τινα τῶν υἱῶν Ισραηλ καὶ καταδυναστεύσας αὐτὸν ἀποδῶται, καὶ εὑρεθῇ ἐν αὐτῷ,
  θανάτῳ τελευτάτω. — <span style="color:#b00e23">(18)</span> ἐὰν δὲ
  λοιδορῶνται δύο ἄνδρες καὶ πατάξῃ τις τὸν πλησίον λίθῳ ἢ πυγµῇ, καὶ µὴ
  ἀποθάνῃ, κατακλιθῇ δὲ ἐπὶ τὴν κοίτην, <span style="color:#b00e23">(19)</span>
  ἐὰν ἐξαναστὰς ὁ ἄνθρωπος περιπατήσῃ ἔξω ἐπὶ ῥάβδου, ἀθῷος ἔσται ὁ πατάξας·
  πλὴν τῆς ἀργίας αὐτοῦ ἀποτείσει καὶ τὰ ἰατρεῖα. — <span style=
  "color:#b00e23">(20)</span> ἐὰν δέ τις πατάξῃ τὸν παῖδα αὐτοῦ ἢ τὴν παιδίσκην
  αὐτοῦ ἐν ῥάβδῳ, καὶ ἀποθάνῃ ὑπὸ τὰς χεῖρας αὐτοῦ, δίκῃ ἐκδικηθήτω.
  <span style="color:#b00e23">(21)</span> ἐὰν δὲ διαβιώσῃ ἡµέραν µίαν ἢ δύο,
  οὐκ ἐκδικηθήσεται· τὸ γὰρ ἀργύριον αὐτοῦ ἐστιν. — <span style=
  "color:#b00e23">(22)</span> ἐὰν δὲ µάχωνται δύο ἄνδρες καὶ πατάξωσιν γυναῖκα
  ἐν γαστρὶ ἔχουσαν, καὶ ἐξέλθῃ τὸ παιδίον αὐτῆς µὴ ἐξεικονισµένον, ἐπιζήµιον
  ζηµιωθήσεται· καθότι ἂν ἐπιβάλῃ ὁ ἀνὴρ τῆς γυναικός, δώσει µετὰ ἀξιώµατος·
  <span style="color:#b00e23">(23)</span> ἐὰν δὲ ἐξεικονισµένον ἦν, δώσει ψυχὴν
  ἀντὶ ψυχῆς, <span style="color:#b00e23">(24)</span> ὀφθαλµὸν ἀντὶ ὀφθαλµοῦ,
  ὀδόντα ἀντὶ ὀδόντος, χεῖρα ἀντὶ χειρός, πόδα ἀντὶ ποδός, <span style=
  "color:#b00e23">(25)</span> κατάκαυµα ἀντὶ κατακαύµατος, τραῦµα ἀντὶ
  τραύµατος, µώλωπα ἀντὶ µώλωπος. — <span style="color:#b00e23">(26)</span> ἐὰν
  δέ τις πατάξῃ τὸν ὀφθαλµὸν τοῦ οἰκέτου αὐτοῦ ἢ τὸν ὀφθαλµὸν τῆς θεραπαίνης
  αὐτοῦ καὶ ἐκτυφλώσῃ, ἐλευθέρους ἐξαποστελεῖ αὐτοὺς ἀντὶ τοῦ ὀφθαλµοῦ αὐτῶν.
  <span style="color:#b00e23">(27)</span> ἐὰν δὲ τὸν ὀδόντα τοῦ οἰκέτου ἢ τὸν
  ὀδόντα τῆς θεραπαίνης αὐτοῦ ἐκκόψῃ, ἐλευθέρους ἐξαποστελεῖ αὐτοὺς ἀντὶ τοῦ
  ὀδόντος αὐτῶν. <span style="color:#b00e23">(28)</span> Ἐὰν δὲ κερατίσῃ ταῦρος
  ἄνδρα ἢ γυναῖκα, καὶ ἀποθάνῃ, λίθοις λιθοβοληθήσεται ὁ ταῦρος, καὶ οὐ
  βρωθήσεται τὰ κρέα αὐτοῦ· ὁ δὲ κύριος τοῦ ταύρου ἀθῷος ἔσται. <span style=
  "color:#b00e23">(29)</span> ἐὰν δὲ ὁ ταῦρος κερατιστὴς ᾖ πρὸ τῆς ἐχθὲς καὶ
  πρὸ τῆς τρίτης, καὶ διαµαρτύρωνται τῷ κυρίῳ αὐτοῦ, καὶ µὴ ἀφανίσῃ αὐτόν,
  ἀνέλῃ δὲ ἄνδρα ἢ γυναῖκα, ὁ ταῦρος λιθοβοληθήσεται, καὶ ὁ κύριος αὐτοῦ
  προσαποθανεῖται. <span style="color:#b00e23">(30)</span> ἐὰν δὲ λύτρα
  ἐπιβληθῇ αὐτῷ, δώσει λύτρα τῆς ψυχῆς αὐτοῦ ὅσα ἐὰν ἐπιβάλωσιν αὐτῷ.
  <span style="color:#b00e23">(31)</span>ἐὰν δὲ υἱὸν ἢ θυγατέρα κερατίσῃ, κατὰ
  τὸ δικαίωµα τοῦτο ποιήσουσιν αὐτῷ. <span style="color:#b00e23">(32)</span>ἐὰν
  δὲ παῖδα κερατίσῃ ὁ ταῦρος ἢ παιδίσκην, ἀργυρίου τριάκοντα δίδραχµα δώσει τῷ
  κυρίῳ αὐτῶν, καὶ ὁ ταῦρος λιθοβοληθήσεται. — <span style=
  "color:#b00e23">(33)</span> ἐὰν δέ τις ἀνοίξῃ λάκκον ἢ λατοµήσῃ λάκκον καὶ µὴ
  καλύψῃ αὐτόν, καὶ ἐµπέσῃ ἐκεῖ µόσχος ἢ ὄνος, <span style=
  "color:#b00e23">(34)</span> ὁ κύριος τοῦ λάκκου ἀποτείσει· ἀργύριον δώσει τῷ
  κυρίῳ αὐτῶν, τὸ δὲ τετελευτηκὸς αὐτῷ ἔσται. — <span style=
  "color:#b00e23">(35)</span> ἐὰν δὲ κερατίσῃ τινὸς ταῦρος τὸν ταῦρον τοῦ
  πλησίον, καὶ τελευτήσῃ, ἀποδώσονται τὸν ταῦρον τὸν ζῶντα καὶ διελοῦνται τὸ
  ἀργύριον αὐτοῦ καὶ τὸν ταῦρον τὸν τεθνηκότα διελοῦνται. <span style=
  "color:#b00e23">(36)</span> ἐὰν δὲ γνωρίζηται ὁ ταῦρος ὅτι κερατιστής ἐστιν
  πρὸ τῆς ἐχθὲς καὶ πρὸ τῆς τρίτης ἡµέρας, καὶ διαµεµαρτυρηµένοι ὦσιν τῷ κυρίῳ
  αὐτοῦ, καὶ µὴ ἀφανίσῃ αὐτόν, ἀποτείσει ταῦρον ἀντὶ ταύρου, ὁ δὲ τετελευτηκὼς
  αὐτῷ ἔσται.
  <h3 id="exodus22">22</h3><span style="color:#b00e23">(21:37)</span> Ἐὰν δέ
  τις κλέψῃ µόσχον ἢ πρόβατον καὶ σφάξῃ αὐτὸ ἢ ἀποδῶται, πέντε µόσχους
  ἀποτείσει ἀντὶ τοῦ µόσχου καὶ τέσσαρα πρόβατα ἀντὶ τοῦ προβάτου. <span style=
  "color:#b00e23">(1)</span> Ἐὰν δὲ ἐν τῷ διορύγµατι εὑρεθῇ ὁ κλέπτης καὶ
  πληγεὶς ἀποθάνῃ, οὐκ ἔστιν αὐτῷ φόνος· <span style="color:#b00e23">(2)</span>
  ἐὰν δὲ ἀνατείλῃ ὁ ἥλιος ἐπ’ αὐτῷ, ἔνοχός ἐστιν, ἀνταποθανεῖται. ἐὰν δὲ µὴ
  ὑπάρχῃ αὐτῷ, πραθήτω ἀντὶ τοῦ κλέµµατος. <span style=
  "color:#b00e23">(3)</span> ἐὰν δὲ καταληµφθῇ, καὶ εὑρεθῇ ἐν τῇ χειρὶ αὐτοῦ τὸ
  κλέµµα ἀπό τε ὄνου ἕως προβάτου ζῶντα, διπλᾶ αὐτὰ ἀποτείσει. — <span style=
  "color:#b00e23">(4)</span> ἐὰν δὲ καταβοσκήσῃ τις ἀγρὸν ἢ ἀµπελῶνα καὶ ἀφῇ τὸ
  κτῆνος αὐτοῦ καταβοσκῆσαι ἀγρὸν ἕτερον, ἀποτείσει ἐκ τοῦ ἀγροῦ αὐτοῦ κατὰ τὸ
  γένηµα αὐτοῦ· ἐὰν δὲ πάντα τὸν ἀγρὸν καταβοσκήσῃ, τὰ βέλτιστα τοῦ ἀγροῦ αὐτοῦ
  καὶ τὰ βέλτιστα τοῦ ἀµπελῶνος αὐτοῦ ἀποτείσει. — <span style=
  "color:#b00e23">(5)</span> ἐὰν δὲ ἐξελθὸν πῦρ εὕρῃ ἀκάνθας καὶ προσεµπρήσῃ
  ἅλωνα ἢ στάχυς ἢ πεδίον, ἀποτείσει ὁ τὸ πῦρ ἐκκαύσας. — <span style=
  "color:#b00e23">(6)</span> ἐὰν δέ τις δῷ τῷ πλησίον ἀργύριον ἢ σκεύη φυλάξαι,
  καὶ κλαπῇ ἐκ τῆς οἰκίας τοῦ ἀνθρώπου, ἐὰν εὑρεθῇ ὁ κλέψας, ἀποτείσει διπλοῦν·
  <span style="color:#b00e23">(7)</span> ἐὰν δὲ µὴ εὑρεθῇ ὁ κλέψας,
  προσελεύσεται ὁ κύριος τῆς οἰκίας ἐνώπιον τοῦ θεοῦ καὶ ὀµεῖται ἦ µὴν µὴ αὐτὸς
  πεπονηρεῦσθαι ἐφ’ ὅλης τῆς παρακαταθήκης τοῦ πλησίον. <span style=
  "color:#b00e23">(8)</span> κατὰ πᾶν ῥητὸν ἀδίκηµα περί τε µόσχου καὶ
  ὑποζυγίου καὶ προβάτου καὶ ἱµατίου καὶ πάσης ἀπωλείας τῆς ἐγκαλουµένης, ὅ τι
  οὖν ἂν ᾖ, ἐνώπιον τοῦ θεοῦ ἐλεύσεται ἡ κρίσις ἀµφοτέρων, καὶ ὁ ἁλοὺς διὰ τοῦ
  θεοῦ ἀποτείσει διπλοῦν τῷ πλησίον. — <span style="color:#b00e23">(9)</span>
  ἐὰν δέ τις δῷ τῷ πλησίον ὑποζύγιον ἢ µόσχον ἢ πρόβατον ἢ πᾶν κτῆνος φυλάξαι,
  καὶ συντριβῇ ἢ τελευτήσῃ ἢ αἰχµάλωτον γένηται, καὶ µηδεὶς γνῷ, <span style=
  "color:#b00e23">(10)</span> ὅρκος ἔσται τοῦ θεοῦ ἀνὰ µέσον ἀµφοτέρων ἦ µὴν µὴ
  αὐτὸν πεπονηρεῦσθαι καθ’ ὅλης τῆς παρακαταθήκης τοῦ πλησίον· καὶ οὕτως
  προσδέξεται ὁ κύριος αὐτοῦ, καὶ οὐκ ἀποτείσει. <span style=
  "color:#b00e23">(11)</span> ἐὰν δὲ κλαπῇ παρ’ αὐτοῦ, ἀποτείσει τῷ κυρίῳ.
  <span style="color:#b00e23">(12)</span> ἐὰν δὲ θηριάλωτον γένηται, ἄξει αὐτὸν
  ἐπὶ τὴν θήραν καὶ οὐκ ἀποτείσει. — <span style="color:#b00e23">(13)</span>
  ἐὰν δὲ αἰτήσῃ τις παρὰ τοῦ πλησίον, καὶ συντριβῇ ἢ ἀποθάνῃ ἢ αἰχµάλωτον
  γένηται, ὁ δὲ κύριος µὴ ᾖ µετ’ αὐτοῦ, ἀποτείσει· <span style=
  "color:#b00e23">(14)</span> ἐὰν δὲ ὁ κύριος ᾖ µετ’ αὐτοῦ, οὐκ ἀποτείσει· ἐὰν
  δὲ µισθωτὸς ᾖ, ἔσται αὐτῷ ἀντὶ τοῦ µισθοῦ αὐτοῦ. <span style=
  "color:#b00e23">(15)</span> Ἐὰν δὲ ἀπατήσῃ τις παρθένον ἀµνήστευτον καὶ
  κοιµηθῇ µετ’ αὐτῆς, φερνῇ φερνιεῖ αὐτὴν αὐτῷ γυναῖκα. <span style=
  "color:#b00e23">(16)</span> ἐὰν δὲ ἀνανεύων ἀνανεύσῃ καὶ µὴ βούληται ὁ πατὴρ
  αὐτῆς δοῦναι αὐτὴν αὐτῷ γυναῖκα, ἀργύριον ἀποτείσει τῷ πατρὶ καθ’ ὅσον ἐστὶν
  ἡ φερνὴ τῶν παρθένων. — <span style="color:#b00e23">(17)</span> φαρµάκους οὐ
  περιποιήσετε. — <span style="color:#b00e23">(18)</span> πᾶν κοιµώµενον µετὰ
  κτήνους, θανάτῳ ἀποκτενεῖτε αὐτούς. — <span style="color:#b00e23">(19)</span>
  ὁ θυσιάζων θεοῖς θανάτῳ ὀλεθρευθήσεται πλὴν κυρίῳ µόνῳ. <span style=
  "color:#b00e23">(20)</span> Καὶ προσήλυτον οὐ κακώσετε οὐδὲ µὴ θλίψητε αὐτόν·
  ἦτε γὰρ προσήλυτοι ἐν γῇ Αἰγύπτῳ. — <span style="color:#b00e23">(21)</span>
  πᾶσαν χήραν καὶ ὀρφανὸν οὐ κακώσετε· <span style="color:#b00e23">(22)</span>
  ἐὰν δὲ κακίᾳ κακώσητε αὐτοὺς καὶ κεκράξαντες καταβοήσωσι πρός µε, ἀκοῇ
  εἰσακούσοµαι τῆς φωνῆς αὐτῶν <span style="color:#b00e23">(23)</span> καὶ
  ὀργισθήσοµαι θυµῷ καὶ ἀποκτενῶ ὑµᾶς µαχαίρᾳ, καὶ ἔσονται αἱ γυναῖκες ὑµῶν
  χῆραι καὶ τὰ παιδία ὑµῶν ὀρφανά. — <span style="color:#b00e23">(24)</span>
  ἐὰν δὲ ἀργύριον ἐκδανείσῃς τῷ ἀδελφῷ τῷ πενιχρῷ παρὰ σοί, οὐκ ἔσῃ αὐτὸν
  κατεπείγων, οὐκ ἐπιθήσεις αὐτῷ τόκον. <span style="color:#b00e23">(25)</span>
  ἐὰν δὲ ἐνεχύρασµα ἐνεχυράσῃς τὸ ἱµάτιον τοῦ πλησίον, πρὸ δυσµῶν ἡλίου
  ἀποδώσεις αὐτῷ· <span style="color:#b00e23">(26)</span> ἔστιν γὰρ τοῦτο
  περιβόλαιον αὐτοῦ, µόνον τοῦτο τὸ ἱµάτιον ἀσχηµοσύνης αὐτοῦ· ἐν τίνι
  κοιµηθήσεται; ἐὰν οὖν καταβοήσῃ πρός µε, εἰσακούσοµαι αὐτοῦ· ἐλεήµων γάρ
  εἰµι. — <span style="color:#b00e23">(27)</span> θεοὺς οὐ κακολογήσεις καὶ
  ἄρχοντας τοῦ λαοῦ σου οὐ κακῶς ἐρεῖς. — <span style=
  "color:#b00e23">(28)</span> ἀπαρχὰς ἅλωνος καὶ ληνοῦ σου οὐ καθυστερήσεις· τὰ
  πρωτότοκα τῶν υἱῶν σου δώσεις ἐµοί. <span style="color:#b00e23">(29)</span>
  οὕτως ποιήσεις τὸν µόσχον σου καὶ τὸ πρόβατόν σου καὶ τὸ ὑποζύγιόν σου· ἑπτὰ
  ἡµέρας ἔσται ὑπὸ τὴν µητέρα, τῇ δὲ ὀγδόῃ ἡµέρᾳ ἀποδώσεις µοι αὐτό. —
  <span style="color:#b00e23">(30)</span> καὶ ἄνδρες ἅγιοι ἔσεσθέ µοι. καὶ
  κρέας θηριάλωτον οὐκ ἔδεσθε, τῷ κυνὶ ἀπορρίψατε αὐτό.
  <h3 id="exodus23">23</h3><span style="color:#b00e23">(1)</span> Οὐ παραδέξῃ
  ἀκοὴν µαταίαν. οὐ συγκαταθήσῃ µετὰ τοῦ ἀδίκου γενέσθαι µάρτυς ἄδικος.
  <span style="color:#b00e23">(2)</span> οὐκ ἔσῃ µετὰ πλειόνων ἐπὶ κακίᾳ. οὐ
  προστεθήσῃ µετὰ πλήθους ἐκκλῖναι µετὰ πλειόνων ὥστε ἐκκλῖναι κρίσιν.
  <span style="color:#b00e23">(3)</span> καὶ πένητα οὐκ ἐλεήσεις ἐν κρίσει. —
  <span style="color:#b00e23">(4)</span> ἐὰν δὲ συναντήσῃς τῷ βοὶ τοῦ ἐχθροῦ
  σου ἢ τῷ ὑποζυγίῳ αὐτοῦ πλανωµένοις, ἀποστρέψας ἀποδώσεις αὐτῷ. <span style=
  "color:#b00e23">(5)</span> ἐὰν δὲ ἴδῃς τὸ ὑποζύγιον τοῦ ἐχθροῦ σου πεπτωκὸς
  ὑπὸ τὸν γόµον αὐτοῦ, οὐ παρελεύσῃ αὐτό, ἀλλὰ συνεγερεῖς αὐτὸ µετ’ αὐτοῦ. —
  <span style="color:#b00e23">(6)</span> οὐ διαστρέψεις κρίµα πένητος ἐν κρίσει
  αὐτοῦ. <span style="color:#b00e23">(7)</span> ἀπὸ παντὸς ῥήµατος ἀδίκου
  ἀποστήσῃ· ἀθῷον καὶ δίκαιον οὐκ ἀποκτενεῖς καὶ οὐ δικαιώσεις τὸν ἀσεβῆ ἕνεκεν
  δώρων. <span style="color:#b00e23">(8)</span> καὶ δῶρα οὐ λήµψῃ· τὰ γὰρ δῶρα
  ἐκτυφλοῖ ὀφθαλµοὺς βλεπόντων καὶ λυµαίνεται ῥήµατα δίκαια. — <span style=
  "color:#b00e23">(9)</span> καὶ προσήλυτον οὐ θλίψετε· ὑµεῖς γὰρ οἴδατε τὴν
  ψυχὴν τοῦ προσηλύτου· αὐτοὶ γὰρ προσήλυτοι ἦτε ἐν γῇ Αἰγύπτῳ. <span style=
  "color:#b00e23">(10)</span> Ἓξ ἔτη σπερεῖς τὴν γῆν σου καὶ συνάξεις τὰ
  γενήµατα αὐτῆς· <span style="color:#b00e23">(11)</span> τῷ δὲ ἑβδόµῳ ἄφεσιν
  ποιήσεις καὶ ἀνήσεις αὐτήν, καὶ ἔδονται οἱ πτωχοὶ τοῦ ἔθνους σου, τὰ δὲ
  ὑπολειπόµενα ἔδεται τὰ ἄγρια θηρία. οὕτως ποιήσεις τὸν ἀµπελῶνά σου καὶ τὸν
  ἐλαιῶνά σου. — <span style="color:#b00e23">(12)</span> ἓξ ἡµέρας ποιήσεις τὰ
  ἔργα σου, τῇ δὲ ἡµέρᾳ τῇ ἑβδόµῃ ἀνάπαυσις, ἵνα ἀναπαύσηται ὁ βοῦς σου καὶ τὸ
  ὑποζύγιόν σου, καὶ ἵνα ἀναψύξῃ ὁ υἱὸς τῆς παιδίσκης σου καὶ ὁ προσήλυτος. —
  <span style="color:#b00e23">(13)</span> πάντα, ὅσα εἴρηκα πρὸς ὑµᾶς,
  φυλάξασθε. Καὶ ὄνοµα θεῶν ἑτέρων οὐκ ἀναµνησθήσεσθε, οὐδὲ µὴ ἀκουσθῇ ἐκ τοῦ
  στόµατος ὑµῶν. <span style="color:#b00e23">(14)</span> τρεῖς καιροὺς τοῦ
  ἐνιαυτοῦ ἑορτάσατέ µοι. <span style="color:#b00e23">(15)</span> τὴν ἑορτὴν
  τῶν ἀζύµων φυλάξασθε ποιεῖν· ἑπτὰ ἡµέρας ἔδεσθε ἄζυµα, καθάπερ ἐνετειλάµην
  σοι, κατὰ τὸν καιρὸν τοῦ µηνὸς τῶν νέων· ἐν γὰρ αὐτῷ ἐξῆλθες ἐξ Αἰγύπτου. οὐκ
  ὀφθήσῃ ἐνώπιόν µου κενός. <span style="color:#b00e23">(16)</span> καὶ ἑορτὴν
  θερισµοῦ πρωτογενηµάτων ποιήσεις τῶν ἔργων σου, ὧν ἐὰν σπείρῃς ἐν τῷ ἀγρῷ
  σου, καὶ ἑορτὴν συντελείας ἐπ’ ἐξόδου τοῦ ἐνιαυτοῦ ἐν τῇ συναγωγῇ τῶν ἔργων
  σου τῶν ἐκ τοῦ ἀγροῦ σου. <span style="color:#b00e23">(17)</span> τρεῖς
  καιροὺς τοῦ ἐνιαυτοῦ ὀφθήσεται πᾶν ἀρσενικόν σου ἐνώπιον κυρίου τοῦ θεοῦ σου.
  <span style="color:#b00e23">(18)</span> ὅταν γὰρ ἐκβάλω ἔθνη ἀπὸ προσώπου σου
  καὶ ἐµπλατύνω τὰ ὅριά σου, οὐ θύσεις ἐπὶ ζύµῃ αἷµα θυσιάσµατός µου, οὐδὲ µὴ
  κοιµηθῇ στέαρ τῆς ἑορτῆς µου ἕως πρωί. <span style=
  "color:#b00e23">(19)</span> τὰς ἀπαρχὰς τῶν πρωτογενηµάτων τῆς γῆς σου
  εἰσοίσεις εἰς τὸν οἶκον κυρίου τοῦ θεοῦ σου. οὐχ ἑψήσεις ἄρνα ἐν γάλακτι
  µητρὸς αὐτοῦ. <span style="color:#b00e23">(20)</span> Καὶ ἰδοὺ ἐγὼ ἀποστέλλω
  τὸν ἄγγελόν µου πρὸ προσώπου σου, ἵνα φυλάξῃ σε ἐν τῇ ὁδῷ, ὅπως εἰσαγάγῃ σε
  εἰς τὴν γῆν, ἣν ἡτοίµασά σοι. <span style="color:#b00e23">(21)</span> πρόσεχε
  σεαυτῷ καὶ εἰσάκουε αὐτοῦ καὶ µὴ ἀπείθει αὐτῷ· οὐ γὰρ µὴ ὑποστείληταί σε, τὸ
  γὰρ ὄνοµά µού ἐστιν ἐπ’ αὐτῷ. <span style="color:#b00e23">(22)</span> ἐὰν
  ἀκοῇ ἀκούσητε τῆς ἐµῆς φωνῆς καὶ ποιήσῃς πάντα, ὅσα ἂν ἐντείλωµαί σοι, καὶ
  φυλάξητε τὴν διαθήκην µου, ἔσεσθέ µοι λαὸς περιούσιος ἀπὸ πάντων τῶν ἐθνῶν·
  ἐµὴ γάρ ἐστιν πᾶσα ἡ γῆ, ὑµεῖς δὲ ἔσεσθέ µοι βασίλειον ἱεράτευµα καὶ ἔθνος
  ἅγιον. ταῦτα τὰ ῥήµατα ἐρεῖς τοῖς υἱοῖς Ισραηλ Ἐὰν ἀκοῇ ἀκούσητε τῆς φωνῆς
  µου καὶ ποιήσῃς πάντα, ὅσα ἂν εἴπω σοι, ἐχθρεύσω τοῖς ἐχθροῖς σου καὶ
  ἀντικείσοµαι τοῖς ἀντικειµένοις σοι. <span style="color:#b00e23">(23)</span>
  πορεύσεται γὰρ ὁ ἄγγελός µου ἡγούµενός σου καὶ εἰσάξει σε πρὸς τὸν Αµορραῖον
  καὶ Χετταῖον καὶ Φερεζαῖον καὶ Χαναναῖον καὶ Γεργεσαῖον καὶ Ευαῖον καὶ
  Ιεβουσαῖον, καὶ ἐκτρίψω αὐτούς. <span style="color:#b00e23">(24)</span> οὐ
  προσκυνήσεις τοῖς θεοῖς αὐτῶν οὐδὲ µὴ λατρεύσῃς αὐτοῖς· οὐ ποιήσεις κατὰ τὰ
  ἔργα αὐτῶν, ἀλλὰ καθαιρέσει καθελεῖς καὶ συντρίβων συντρίψεις τὰς στήλας
  αὐτῶν. <span style="color:#b00e23">(25)</span> καὶ λατρεύσεις κυρίῳ τῷ θεῷ
  σου, καὶ εὐλογήσω τὸν ἄρτον σου καὶ τὸν οἶνόν σου καὶ τὸ ὕδωρ σου καὶ
  ἀποστρέψω µαλακίαν ἀφ’ ὑµῶν. <span style="color:#b00e23">(26)</span> οὐκ
  ἔσται ἄγονος οὐδὲ στεῖρα ἐπὶ τῆς γῆς σου· τὸν ἀριθµὸν τῶν ἡµερῶν σου
  ἀναπληρώσω. <span style="color:#b00e23">(27)</span> καὶ τὸν φόβον ἀποστελῶ
  ἡγούµενόν σου καὶ ἐκστήσω πάντα τὰ ἔθνη, εἰς οὓς σὺ εἰσπορεύῃ εἰς αὐτούς, καὶ
  δώσω πάντας τοὺς ὑπεναντίους σου φυγάδας. <span style=
  "color:#b00e23">(28)</span> καὶ ἀποστελῶ τὰς σφηκίας προτέρας σου, καὶ
  ἐκβαλεῖ τοὺς Αµορραίους καὶ τοὺς Ευαίους καὶ τοὺς Χαναναίους καὶ τοὺς
  Χετταίους ἀπὸ σοῦ. <span style="color:#b00e23">(29)</span> οὐκ ἐκβαλῶ αὐτοὺς
  ἐν ἐνιαυτῷ ἑνί, ἵνα µὴ γένηται ἡ γῆ ἔρηµος καὶ πολλὰ γένηται ἐπὶ σὲ τὰ θηρία
  τῆς γῆς· <span style="color:#b00e23">(30)</span> κατὰ µικρὸν µικρὸν ἐκβαλῶ
  αὐτοὺς ἀπὸ σοῦ, ἕως ἂν αὐξηθῇς καὶ κληρονοµήσῃς τὴν γῆν. <span style=
  "color:#b00e23">(31)</span> καὶ θήσω τὰ ὅριά σου ἀπὸ τῆς ἐρυθρᾶς θαλάσσης ἕως
  τῆς θαλάσσης τῆς Φυλιστιιµ καὶ ἀπὸ τῆς ἐρήµου ἕως τοῦ µεγάλου ποταµοῦ
  Εὐφράτου· καὶ παραδώσω εἰς τὰς χεῖρας ὑµῶν τοὺς ἐγκαθηµένους ἐν τῇ γῇ καὶ
  ἐκβαλῶ αὐτοὺς ἀπὸ σοῦ. <span style="color:#b00e23">(32)</span> οὐ συγκαταθήσῃ
  αὐτοῖς καὶ τοῖς θεοῖς αὐτῶν διαθήκην, <span style="color:#b00e23">(33)</span>
  καὶ οὐκ ἐγκαθήσονται ἐν τῇ γῇ σου, ἵνα µὴ ἁµαρτεῖν σε ποιήσωσιν πρός µε· ἐὰν
  γὰρ δουλεύσῃς τοῖς θεοῖς αὐτῶν, οὗτοι ἔσονταί σοι πρόσκοµµα.
  <h3 id="exodus24">24</h3><span style="color:#b00e23">(1)</span> Καὶ Μωυσῇ
  εἶπεν Ἀνάβηθι πρὸς κύριον σὺ καὶ Ααρων καὶ Ναδαβ καὶ Αβιουδ καὶ ἑβδοµήκοντα
  τῶν πρεσβυτέρων Ισραηλ, καὶ προσκυνήσουσιν µακρόθεν τῷ κυρίῳ· <span style=
  "color:#b00e23">(2)</span> καὶ ἐγγιεῖ Μωυσῆς µόνος πρὸς τὸν θεόν, αὐτοὶ δὲ
  οὐκ ἐγγιοῦσιν· ὁ δὲ λαὸς οὐ συναναβήσεται µετ’ αὐτῶν. <span style=
  "color:#b00e23">(3)</span> εἰσῆλθεν δὲ Μωυσῆς καὶ διηγήσατο τῷ λαῷ πάντα τὰ
  ῥήµατα τοῦ θεοῦ καὶ τὰ δικαιώµατα· ἀπεκρίθη δὲ πᾶς ὁ λαὸς φωνῇ µιᾷ λέγοντες
  Πάντας τοὺς λόγους, οὓς ἐλάλησεν κύριος, ποιήσοµεν καὶ ἀκουσόµεθα.
  <span style="color:#b00e23">(4)</span> καὶ ἔγραψεν Μωυσῆς πάντα τὰ ῥήµατα
  κυρίου. ὀρθρίσας δὲ Μωυσῆς τὸ πρωὶ ᾠκοδόµησεν θυσιαστήριον ὑπὸ τὸ ὄρος καὶ
  δώδεκα λίθους εἰς τὰς δώδεκα φυλὰς τοῦ Ισραηλ· <span style=
  "color:#b00e23">(5)</span> καὶ ἐξαπέστειλεν τοὺς νεανίσκους τῶν υἱῶν Ισραηλ,
  καὶ ἀνήνεγκαν ὁλοκαυτώµατα καὶ ἔθυσαν θυσίαν σωτηρίου τῷ θεῷ µοσχάρια.
  <span style="color:#b00e23">(6)</span> λαβὼν δὲ Μωυσῆς τὸ ἥµισυ τοῦ αἵµατος
  ἐνέχεεν εἰς κρατῆρας, τὸ δὲ ἥµισυ τοῦ αἵµατος προσέχεεν πρὸς τὸ θυσιαστήριον.
  <span style="color:#b00e23">(7)</span> καὶ λαβὼν τὸ βιβλίον τῆς διαθήκης
  ἀνέγνω εἰς τὰ ὦτα τοῦ λαοῦ, καὶ εἶπαν Πάντα, ὅσα ἐλάλησεν κύριος, ποιήσοµεν
  καὶ ἀκουσόµεθα. <span style="color:#b00e23">(8)</span> λαβὼν δὲ Μωυσῆς τὸ
  αἷµα κατεσκέδασεν τοῦ λαοῦ καὶ εἶπεν Ἰδοὺ τὸ αἷµα τῆς διαθήκης, ἧς διέθετο
  κύριος πρὸς ὑµᾶς περὶ πάντων τῶν λόγων τούτων. <span style=
  "color:#b00e23">(9)</span> Καὶ ἀνέβη Μωυσῆς καὶ Ααρων καὶ Ναδαβ καὶ Αβιουδ
  καὶ ἑβδοµήκοντα τῆς γερουσίας Ισραηλ <span style="color:#b00e23">(10)</span>
  καὶ εἶδον τὸν τόπον, οὗ εἱστήκει ἐκεῖ ὁ θεὸς τοῦ Ισραηλ· καὶ τὰ ὑπὸ τοὺς
  πόδας αὐτοῦ ὡσεὶ ἔργον πλίνθου σαπφείρου καὶ ὥσπερ εἶδος στερεώµατος τοῦ
  οὐρανοῦ τῇ καθαριότητι. <span style="color:#b00e23">(11)</span> καὶ τῶν
  ἐπιλέκτων τοῦ Ισραηλ οὐ διεφώνησεν οὐδὲ εἷς· καὶ ὤφθησαν ἐν τῷ τόπῳ τοῦ θεοῦ
  καὶ ἔφαγον καὶ ἔπιον. <span style="color:#b00e23">(12)</span> καὶ εἶπεν
  κύριος πρὸς Μωυσῆν Ἀνάβηθι πρός µε εἰς τὸ ὄρος καὶ ἴσθι ἐκεῖ· καὶ δώσω σοι τὰ
  πυξία τὰ λίθινα, τὸν νόµον καὶ τὰς ἐντολάς, ἃς ἔγραψα νοµοθετῆσαι αὐτοῖς.
  <span style="color:#b00e23">(13)</span> καὶ ἀναστὰς Μωυσῆς καὶ Ἰησοῦς ὁ
  παρεστηκὼς αὐτῷ ἀνέβησαν εἰς τὸ ὄρος τοῦ θεοῦ· <span style=
  "color:#b00e23">(14)</span> καὶ τοῖς πρεσβυτέροις εἶπαν Ἡσυχάζετε αὐτοῦ, ἕως
  ἀναστρέψωµεν πρὸς ὑµᾶς· καὶ ἰδοὺ Ααρων καὶ Ωρ µεθ’ ὑµῶν· ἐάν τινι συµβῇ
  κρίσις, προσπορευέσθωσαν αὐτοῖς. <span style="color:#b00e23">(15)</span> καὶ
  ἀνέβη Μωυσῆς καὶ Ἰησοῦς εἰς τὸ ὄρος, καὶ ἐκάλυψεν ἡ νεφέλη τὸ ὄρος.
  <span style="color:#b00e23">(16)</span> καὶ κατέβη ἡ δόξα τοῦ θεοῦ ἐπὶ τὸ
  ὄρος τὸ Σινα, καὶ ἐκάλυψεν αὐτὸ ἡ νεφέλη ἓξ ἡµέρας· καὶ ἐκάλεσεν κύριος τὸν
  Μωυσῆν τῇ ἡµέρᾳ τῇ ἑβδόµῃ ἐκ µέσου τῆς νεφέλης. <span style=
  "color:#b00e23">(17)</span> τὸ δὲ εἶδος τῆς δόξης κυρίου ὡσεὶ πῦρ φλέγον ἐπὶ
  τῆς κορυφῆς τοῦ ὄρους ἐναντίον τῶν υἱῶν Ισραηλ. <span style=
  "color:#b00e23">(18)</span> καὶ εἰσῆλθεν Μωυσῆς εἰς τὸ µέσον τῆς νεφέλης καὶ
  ἀνέβη εἰς τὸ ὄρος καὶ ἦν ἐκεῖ ἐν τῷ ὄρει τεσσαράκοντα ἡµέρας καὶ τεσσαράκοντα
  νύκτας.
  <h3 id="exodus25">25</h3><span style="color:#b00e23">(1)</span> Καὶ ἐλάλησεν
  κύριος πρὸς Μωυσῆν λέγων <span style="color:#b00e23">(2)</span> Εἰπὸν τοῖς
  υἱοῖς Ισραηλ, καὶ λάβετέ µοι ἀπαρχὰς παρὰ πάντων, οἷς ἂν δόξῃ τῇ καρδίᾳ, καὶ
  λήµψεσθε τὰς ἀπαρχάς µου. <span style="color:#b00e23">(3)</span> καὶ αὕτη
  ἐστὶν ἡ ἀπαρχή, ἣν λήµψεσθε παρ’ αὐτῶν· χρυσίον καὶ ἀργύριον καὶ χαλκὸν
  <span style="color:#b00e23">(4)</span> καὶ ὑάκινθον καὶ πορφύραν καὶ κόκκινον
  διπλοῦν καὶ βύσσον κεκλωσµένην καὶ τρίχας αἰγείας <span style=
  "color:#b00e23">(5)</span> καὶ δέρµατα κριῶν ἠρυθροδανωµένα καὶ δέρµατα
  ὑακίνθινα καὶ ξύλα ἄσηπτα <span style="color:#b00e23">(7)</span> καὶ λίθους
  σαρδίου καὶ λίθους εἰς τὴν γλυφὴν εἰς τὴν ἐπωµίδα καὶ τὸν ποδήρη.
  <span style="color:#b00e23">(8)</span> καὶ ποιήσεις µοι ἁγίασµα, καὶ
  ὀφθήσοµαι ἐν ὑµῖν· <span style="color:#b00e23">(9)</span> καὶ ποιήσεις µοι
  κατὰ πάντα, ὅσα ἐγώ σοι δεικνύω ἐν τῷ ὄρει, τὸ παράδειγµα τῆς σκηνῆς καὶ τὸ
  παράδειγµα πάντων τῶν σκευῶν αὐτῆς· οὕτω ποιήσεις. <span style=
  "color:#b00e23">(10)</span> Καὶ ποιήσεις κιβωτὸν µαρτυρίου ἐκ ξύλων ἀσήπτων,
  δύο πήχεων καὶ ἡµίσους τὸ µῆκος καὶ πήχεος καὶ ἡµίσους τὸ πλάτος καὶ πήχεος
  καὶ ἡµίσους τὸ ὕψος. <span style="color:#b00e23">(11)</span> καὶ
  καταχρυσώσεις αὐτὴν χρυσίῳ καθαρῷ, ἔξωθεν καὶ ἔσωθεν χρυσώσεις αὐτήν· καὶ
  ποιήσεις αὐτῇ κυµάτια στρεπτὰ χρυσᾶ κύκλῳ. <span style=
  "color:#b00e23">(12)</span> καὶ ἐλάσεις αὐτῇ τέσσαρας δακτυλίους χρυσοῦς καὶ
  ἐπιθήσεις ἐπὶ τὰ τέσσαρα κλίτη, δύο δακτυλίους ἐπὶ τὸ κλίτος τὸ ἓν καὶ δύο
  δακτυλίους ἐπὶ τὸ κλίτος τὸ δεύτερον. <span style="color:#b00e23">(13)</span>
  ποιήσεις δὲ ἀναφορεῖς ξύλα ἄσηπτα καὶ καταχρυσώσεις αὐτὰ χρυσίῳ· <span style=
  "color:#b00e23">(14)</span> καὶ εἰσάξεις τοὺς ἀναφορεῖς εἰς τοὺς δακτυλίους
  τοὺς ἐν τοῖς κλίτεσι τῆς κιβωτοῦ αἴρειν τὴν κιβωτὸν ἐν αὐτοῖς· <span style=
  "color:#b00e23">(15)</span> ἐν τοῖς δακτυλίοις τῆς κιβωτοῦ ἔσονται οἱ
  ἀναφορεῖς ἀκίνητοι. <span style="color:#b00e23">(16)</span> καὶ ἐµβαλεῖς εἰς
  τὴν κιβωτὸν τὰ µαρτύρια, ἃ ἂν δῶ σοι. <span style="color:#b00e23">(17)</span>
  καὶ ποιήσεις ἱλαστήριον ἐπίθεµα χρυσίου καθαροῦ, δύο πήχεων καὶ ἡµίσους τὸ
  µῆκος καὶ πήχεος καὶ ἡµίσους τὸ πλάτος. <span style=
  "color:#b00e23">(18)</span> καὶ ποιήσεις δύο χερουβιµ χρυσᾶ τορευτὰ καὶ
  ἐπιθήσεις αὐτὰ ἐξ ἀµφοτέρων τῶν κλιτῶν τοῦ ἱλαστηρίου· <span style=
  "color:#b00e23">(19)</span> ποιηθήσονται χερουβ εἷς ἐκ τοῦ κλίτους τούτου καὶ
  χερουβ εἷς ἐκ τοῦ κλίτους τοῦ δευτέρου τοῦ ἱλαστηρίου· καὶ ποιήσεις τοὺς δύο
  χερουβιµ ἐπὶ τὰ δύο κλίτη. <span style="color:#b00e23">(20)</span> ἔσονται οἱ
  χερουβιµ ἐκτείνοντες τὰς πτέρυγας ἐπάνωθεν, συσκιάζοντες ταῖς πτέρυξιν αὐτῶν
  ἐπὶ τοῦ ἱλαστηρίου, καὶ τὰ πρόσωπα αὐτῶν εἰς ἄMηλα· εἰς τὸ ἱλαστήριον ἔσονται
  τὰ πρόσωπα τῶν χερουβιµ. <span style="color:#b00e23">(21)</span> καὶ
  ἐπιθήσεις τὸ ἱλαστήριον ἐπὶ τὴν κιβωτὸν ἄνωθεν· καὶ εἰς τὴν κιβωτὸν ἐµβαλεῖς
  τὰ µαρτύρια, ἃ ἂν δῶ σοι. <span style="color:#b00e23">(22)</span> καὶ
  γνωσθήσοµαί σοι ἐκεῖθεν καὶ λαλήσω σοι ἄνωθεν τοῦ ἱλαστηρίου ἀνὰ µέσον τῶν
  δύο χερουβιµ τῶν ὄντων ἐπὶ τῆς κιβωτοῦ τοῦ µαρτυρίου καὶ κατὰ πάντα, ὅσα ἂν
  ἐντείλωµαί σοι πρὸς τοὺς υἱοὺς Ισραηλ. <span style=
  "color:#b00e23">(23)</span> Καὶ ποιήσεις τράπεζαν χρυσίου καθαροῦ, δύο πήχεων
  τὸ µῆκος καὶ πήχεος τὸ εὖρος καὶ πήχεος καὶ ἡµίσους τὸ ὕψος. <span style=
  "color:#b00e23">(24)</span> καὶ ποιήσεις αὐτῇ στρεπτὰ κυµάτια χρυσᾶ κύκλῳ.
  <span style="color:#b00e23">(25)</span> καὶ ποιήσεις αὐτῇ στεφάνην παλαιστοῦ
  κύκλῳ· καὶ ποιήσεις στρεπτὸν κυµάτιον τῇ στεφάνῃ κύκλῳ. <span style=
  "color:#b00e23">(26)</span> καὶ ποιήσεις τέσσαρας δακτυλίους χρυσοῦς καὶ
  ἐπιθήσεις τοὺς δακτυλίους ἐπὶ τὰ τέσσαρα µέρη τῶν ποδῶν αὐτῆς <span style=
  "color:#b00e23">(27)</span> ὑπὸ τὴν στεφάνην, καὶ ἔσονται οἱ δακτύλιοι εἰς
  θήκας τοῖς ἀναφορεῦσιν ὥστε αἴρειν ἐν αὐτοῖς τὴν τράπεζαν. <span style=
  "color:#b00e23">(28)</span> καὶ ποιήσεις τοὺς ἀναφορεῖς ἐκ ξύλων ἀσήπτων καὶ
  καταχρυσώσεις αὐτοὺς χρυσίῳ καθαρῷ, καὶ ἀρθήσεται ἐν αὐτοῖς ἡ τράπεζα.
  <span style="color:#b00e23">(29)</span> καὶ ποιήσεις τὰ τρύβλια αὐτῆς καὶ τὰς
  θυίσκας καὶ τὰ σπονδεῖα καὶ τοὺς κυάθους, ἐν οἷς σπείσεις ἐν αὐτοῖς· χρυσίου
  καθαροῦ ποιήσεις αὐτά. <span style="color:#b00e23">(30)</span> καὶ ἐπιθήσεις
  ἐπὶ τὴν τράπεζαν ἄρτους ἐνωπίους ἐναντίον µου διὰ παντός. <span style=
  "color:#b00e23">(31)</span>Καὶ ποιήσεις λυχνίαν ἐκ χρυσίου καθαροῦ, τορευτὴν
  ποιήσεις τὴν λυχνίαν· ὁ καυλὸς αὐτῆς καὶ οἱ καλαµίσκοι καὶ οἱ κρατῆρες καὶ οἱ
  σφαιρωτῆρες καὶ τὰ κρίνα ἐξ αὐτῆς ἔσται. <span style=
  "color:#b00e23">(32)</span> ἓξ δὲ καλαµίσκοι ἐκπορευόµενοι ἐκ πλαγίων, τρεῖς
  καλαµίσκοι τῆς λυχνίας ἐκ τοῦ κλίτους αὐτῆς τοῦ ἑνὸς καὶ τρεῖς καλαµίσκοι τῆς
  λυχνίας ἐκ τοῦ κλίτους τοῦ δευτέρου. <span style="color:#b00e23">(33)</span>
  καὶ τρεῖς κρατῆρες ἐκτετυπωµένοι καρυίσκους ἐν τῷ ἑνὶ καλαµίσκῳ, σφαιρωτὴρ
  καὶ κρίνον· οὕτως τοῖς ἓξ καλαµίσκοις τοῖς ἐκπορευοµένοις ἐκ τῆς λυχνίας.
  <span style="color:#b00e23">(34)</span> καὶ ἐν τῇ λυχνίᾳ τέσσαρες κρατῆρες
  ἐκτετυπωµένοι καρυίσκους· ἐν τῷ ἑνὶ καλαµίσκῳ οἱ σφαιρωτῆρες καὶ τὰ κρίνα
  αὐτῆς. <span style="color:#b00e23">(35)</span> ὁ σφαιρωτὴρ ὑπὸ τοὺς δύο
  καλαµίσκους ἐξ αὐτῆς, καὶ σφαιρωτὴρ ὑπὸ τοὺς τέσσαρας καλαµίσκους ἐξ αὐτῆς·
  οὕτως τοῖς ἓξ καλαµίσκοις τοῖς ἐκπορευοµένοις ἐκ τῆς λυχνίας. <span style=
  "color:#b00e23">(36)</span> οἱ σφαιρωτῆρες καὶ οἱ καλαµίσκοι ἐξ αὐτῆς
  ἔστωσαν· ὅλη τορευτὴ ἐξ ἑνὸς χρυσίου καθαροῦ. <span style=
  "color:#b00e23">(37)</span> καὶ ποιήσεις τοὺς λύχνους αὐτῆς ἑπτά· καὶ
  ἐπιθήσεις τοὺς λύχνους, καὶ φανοῦσιν ἐκ τοῦ ἑνὸς προσώπου. <span style=
  "color:#b00e23">(38)</span> καὶ τὸν ἐπαρυστῆρα αὐτῆς καὶ τὰ ὑποθέµατα αὐτῆς
  ἐκ χρυσίου καθαροῦ ποιήσεις. <span style="color:#b00e23">(39)</span> πάντα τὰ
  σκεύη ταῦτα τάλαντον χρυσίου καθαροῦ. <span style="color:#b00e23">(40)</span>
  ὅρα ποιήσεις κατὰ τὸν τύπον τὸν δεδειγµένον σοι ἐν τῷ ὄρει.
  <h3 id="exodus26">26</h3><span style="color:#b00e23">(1)</span> Καὶ τὴν
  σκηνὴν ποιήσεις δέκα αὐλαίας ἐκ βύσσου κεκλωσµένης καὶ ὑακίνθου καὶ πορφύρας
  καὶ κοκκίνου κεκλωσµένου· χερουβιµ ἐργασίᾳ ὑφάντου ποιήσεις αὐτάς.
  <span style="color:#b00e23">(2)</span> µῆκος τῆς αὐλαίας τῆς µιᾶς ὀκτὼ καὶ
  εἴκοσι πήχεων καὶ εὖρος τεσσάρων πήχεων ἡ αὐλαία ἡ µία ἔσται· µέτρον τὸ αὐτὸ
  ἔσται πάσαις ταῖς αὐλαίαις. <span style="color:#b00e23">(3)</span> πέντε δὲ
  αὐλαῖαι ἔσονται ἐξ ἀλλήλων ἐχόµεναι ἡ ἑτέρα ἐκ τῆς ἑτέρας, καὶ πέντε αὐλαῖαι
  ἔσονται συνεχόµεναι ἑτέρα τῇ ἑτέρᾳ. <span style="color:#b00e23">(4)</span>
  καὶ ποιήσεις αὐταῖς ἀγκύλας ὑακινθίνας ἐπὶ τοῦ χείλους τῆς αὐλαίας τῆς µιᾶς
  ἐκ τοῦ ἑνὸς µέρους εἰς τὴν συµβολὴν καὶ οὕτως ποιήσεις ἐπὶ τοῦ χείλους τῆς
  αὐλαίας τῆς ἐξωτέρας πρὸς τῇ συµβολῇ τῇ δευτέρᾳ. <span style=
  "color:#b00e23">(5)</span> πεντήκοντα ἀγκύλας ποιήσεις τῇ αὐλαίᾳ τῇ µιᾷ καὶ
  πεντήκοντα ἀγκύλας ποιήσεις ἐκ τοῦ µέρους τῆς αὐλαίας κατὰ τὴν συµβολὴν τῆς
  δευτέρας· ἀντιπρόσωποι ἀντιπίπτουσαι ἀλλήλαις εἰς ἑκάστην. <span style=
  "color:#b00e23">(6)</span> καὶ ποιήσεις κρίκους πεντήκοντα χρυσοῦς καὶ
  συνάψεις τὰς αὐλαίας ἑτέραν τῇ ἑτέρᾳ τοῖς κρίκοις, καὶ ἔσται ἡ σκηνὴ µία. —
  <span style="color:#b00e23">(7)</span> καὶ ποιήσεις δέρρεις τριχίνας σκέπην
  ἐπὶ τῆς σκηνῆς· ἕνδεκα δέρρεις ποιήσεις αὐτάς. <span style=
  "color:#b00e23">(8)</span> τὸ µῆκος τῆς δέρρεως τῆς µιᾶς ἔσται τριάκοντα
  πήχεων, καὶ τεσσάρων πήχεων τὸ εὖρος τῆς δέρρεως τῆς µιᾶς· µέτρον τὸ αὐτὸ
  ἔσται ταῖς ἕνδεκα δέρρεσι. <span style="color:#b00e23">(9)</span> καὶ
  συνάψεις τὰς πέντε δέρρεις ἐπὶ τὸ αὐτὸ καὶ τὰς ἓξ δέρρεις ἐπὶ τὸ αὐτό· καὶ
  ἐπιδιπλώσεις τὴν δέρριν τὴν ἕκτην κατὰ πρόσωπον τῆς σκηνῆς. <span style=
  "color:#b00e23">(10)</span> καὶ ποιήσεις ἀγκύλας πεντήκοντα ἐπὶ τοῦ χείλους
  τῆς δέρρεως τῆς µιᾶς τῆς ἀνὰ µέσον κατὰ συµβολὴν καὶ πεντήκοντα ἀγκύλας
  ποιήσεις ἐπὶ τοῦ χείλους τῆς δέρρεως τῆς συναπτούσης τῆς δευτέρας.
  <span style="color:#b00e23">(11)</span> καὶ ποιήσεις κρίκους χαλκοῦς
  πεντήκοντα καὶ συνάψεις τοὺς κρίκους ἐκ τῶν ἀγκυλῶν καὶ συνάψεις τὰς δέρρεις,
  καὶ ἔσται ἕν. <span style="color:#b00e23">(12)</span> καὶ ὑποθήσεις τὸ
  πλεονάζον ἐν ταῖς δέρρεσιν τῆς σκηνῆς· τὸ ἥµισυ τῆς δέρρεως τὸ ὑπολελειµµένον
  ὑποκαλύψεις, τὸ πλεονάζον τῶν δέρρεων τῆς σκηνῆς ὑποκαλύψεις ὀπίσω τῆς
  σκηνῆς· <span style="color:#b00e23">(13)</span> πῆχυν ἐκ τούτου καὶ πῆχυν ἐκ
  τούτου ἐκ τοῦ ὑπερέχοντος τῶν δέρρεων ἐκ τοῦ µήκους τῶν δέρρεων τῆς σκηνῆς
  ἔσται συγκαλύπτον ἐπὶ τὰ πλάγια τῆς σκηνῆς ἔνθεν καὶ ἔνθεν, ἵνα καλύπτῃ.
  <span style="color:#b00e23">(14)</span> καὶ ποιήσεις κατακάλυµµα τῇ σκηνῇ
  δέρµατα κριῶν ἠρυθροδανωµένα καὶ ἐπικαλύµµατα δέρµατα ὑακίνθινα ἐπάνωθεν. —
  <span style="color:#b00e23">(15)</span> καὶ ποιήσεις στύλους τῇ σκηνῇ ἐκ
  ξύλων ἀσήπτων· <span style="color:#b00e23">(16)</span> δέκα πήχεων ποιήσεις
  τὸν στῦλον τὸν ἕνα, καὶ πήχεος ἑνὸς καὶ ἡµίσους τὸ πλάτος τοῦ στύλου τοῦ
  ἑνός· <span style="color:#b00e23">(17)</span> δύο ἀγκωνίσκους τῷ στύλῳ τῷ ἑνὶ
  ἀντιπίπτοντας ἕτερον τῷ ἑτέρῳ· οὕτως ποιήσεις πᾶσι τοῖς στύλοις τῆς σκηνῆς.
  <span style="color:#b00e23">(18)</span> καὶ ποιήσεις στύλους τῇ σκηνῇ, εἴκοσι
  στύλους ἐκ τοῦ κλίτους τοῦ πρὸς βορρᾶν. <span style=
  "color:#b00e23">(19)</span> καὶ τεσσαράκοντα βάσεις ἀργυρᾶς ποιήσεις τοῖς
  εἴκοσι στύλοις, δύο βάσεις τῷ στύλῳ τῷ ἑνὶ εἰς ἀµφότερα τὰ µέρη αὐτοῦ καὶ δύο
  βάσεις τῷ στύλῳ τῷ ἑνὶ εἰς ἀµφότερα τὰ µέρη αὐτοῦ. <span style=
  "color:#b00e23">(20)</span> καὶ τὸ κλίτος τὸ δεύτερον τὸ πρὸς νότον εἴκοσι
  στύλους· <span style="color:#b00e23">(21)</span> καὶ τεσσαράκοντα βάσεις
  αὐτῶν ἀργυρᾶς, δύο βάσεις τῷ στύλῳ τῷ ἑνὶ εἰς ἀµφότερα τὰ µέρη αὐτοῦ καὶ δύο
  βάσεις τῷ στύλῳ τῷ ἑνὶ εἰς ἀµφότερα τὰ µέρη αὐτοῦ. <span style=
  "color:#b00e23">(22)</span> καὶ ἐκ τῶν ὀπίσω τῆς σκηνῆς κατὰ τὸ µέρος τὸ πρὸς
  θάλασσαν ποιήσεις ἓξ στύλους. <span style="color:#b00e23">(23)</span> καὶ δύο
  στύλους ποιήσεις ἐπὶ τῶν γωνιῶν τῆς σκηνῆς ἐκ τῶν ὀπισθίων, <span style=
  "color:#b00e23">(24)</span> καὶ ἔσται ἐξ ἴσου κάτωθεν· κατὰ τὸ αὐτὸ ἔσονται
  ἴσοι ἐκ τῶν κεφαλίδων εἰς σύµβλησιν µίαν· οὕτως ποιήσεις ἀµφοτέραις, ταῖς
  δυσὶν γωνίαις ἔστωσαν. <span style="color:#b00e23">(25)</span> καὶ ἔσονται
  ὀκτὼ στῦλοι, καὶ αἱ βάσεις αὐτῶν ἀργυραῖ δέκα ἕξ· δύο βάσεις τῷ στύλῳ τῷ ἑνὶ
  εἰς ἀµφότερα τὰ µέρη αὐτοῦ καὶ δύο βάσεις τῷ στύλῳ τῷ ἑνί. — <span style=
  "color:#b00e23">(26)</span> καὶ ποιήσεις µοχλοὺς ἐκ ξύλων ἀσήπτων πέντε τῷ
  ἑνὶ στύλῳ ἐκ τοῦ ἑνὸς µέρους τῆς σκηνῆς <span style=
  "color:#b00e23">(27)</span> Καὶ πέντε µοχλοὺς τῷ στύλῳ τῷ κλίτει τῆς σκηνῆς
  τῷ δευτέρῳ καὶ πέντε µοχλοὺς τῷ στύλῳ τῷ ὀπισθίῳ τῷ κλίτει τῆς σκηνῆς τῷ πρὸς
  θάλασσαν· <span style="color:#b00e23">(28)</span> καὶ ὁ µοχλὸς ὁ µέσος ἀνὰ
  µέσον τῶν στύλων διικνείσθω ἀπὸ τοῦ ἑνὸς κλίτους εἰς τὸ ἕτερον κλίτος.
  <span style="color:#b00e23">(29)</span> καὶ τοὺς στύλους καταχρυσώσεις χρυσίῳ
  καὶ τοὺς δακτυλίους ποιήσεις χρυσοῦς, εἰς οὓς εἰσάξεις τοὺς µοχλούς, καὶ
  καταχρυσώσεις τοὺς µοχλοὺς χρυσίῳ. <span style="color:#b00e23">(30)</span>
  καὶ ἀναστήσεις τὴν σκηνὴν κατὰ τὸ εἶδος τὸ δεδειγµένον σοι ἐν τῷ ὄρει. —
  <span style="color:#b00e23">(31)</span>καὶ ποιήσεις καταπέτασµα ἐξ ὑακίνθου
  καὶ πορφύρας καὶ κοκκίνου κεκλωσµένου καὶ βύσσου νενησµένης· ἔργον ὑφαντὸν
  ποιήσεις αὐτὸ χερουβιµ. <span style="color:#b00e23">(32)</span>καὶ ἐπιθήσεις
  αὐτὸ ἐπὶ τεσσάρων στύλων ἀσήπτων κεχρυσωµένων χρυσίῳ· καὶ αἱ κεφαλίδες αὐτῶν
  χρυσαῖ, καὶ αἱ βάσεις αὐτῶν τέσσαρες ἀργυραῖ. <span style=
  "color:#b00e23">(33)</span> καὶ θήσεις τὸ καταπέτασµα ἐπὶ τοὺς στύλους καὶ
  εἰσοίσεις ἐκεῖ ἐσώτερον τοῦ καταπετάσµατος τὴν κιβωτὸν τοῦ µαρτυρίου· καὶ
  διοριεῖ τὸ καταπέτασµα ὑµῖν ἀνὰ µέσον τοῦ ἁγίου καὶ ἀνὰ µέσον τοῦ ἁγίου τῶν
  ἁγίων. <span style="color:#b00e23">(34)</span> καὶ κατακαλύψεις τῷ
  καταπετάσµατι τὴν κιβωτὸν τοῦ µαρτυρίου ἐν τῷ ἁγίῳ τῶν ἁγίων. <span style=
  "color:#b00e23">(35)</span> καὶ θήσεις τὴν τράπεζαν ἔξωθεν τοῦ καταπετάσµατος
  καὶ τὴν λυχνίαν ἀπέναντι τῆς τραπέζης ἐπὶ µέρους τῆς σκηνῆς τὸ πρὸς νότον καὶ
  τὴν τράπεζαν θήσεις ἐπὶ µέρους τῆς σκηνῆς τὸ πρὸς βορρᾶν. <span style=
  "color:#b00e23">(36)</span> καὶ ποιήσεις ἐπίσπαστρον ἐξ ὑακίνθου καὶ πορφύρας
  καὶ κοκκίνου κεκλωσµένου καὶ βύσσου κεκλωσµένης, ἔργον ποικιλτοῦ.
  <span style="color:#b00e23">(37)</span> καὶ ποιήσεις τῷ καταπετάσµατι πέντε
  στύλους καὶ χρυσώσεις αὐτοὺς χρυσίῳ, καὶ αἱ κεφαλίδες αὐτῶν χρυσαῖ, καὶ
  χωνεύσεις αὐτοῖς πέντε βάσεις χαλκᾶς.
  <h3 id="exodus27">27</h3><span style="color:#b00e23">(1)</span> Καὶ ποιήσεις
  θυσιαστήριον ἐκ ξύλων ἀσήπτων, πέντε πήχεων τὸ µῆκος καὶ πέντε πήχεων τὸ
  εὖρος — τετράγωνον ἔσται τὸ θυσιαστήριον — καὶ τριῶν πήχεων τὸ ὕψος αὐτοῦ.
  <span style="color:#b00e23">(2)</span> καὶ ποιήσεις τὰ κέρατα ἐπὶ τῶν
  τεσσάρων γωνιῶν· ἐξ αὐτοῦ ἔσται τὰ κέρατα· καὶ καλύψεις αὐτὰ χαλκῷ.
  <span style="color:#b00e23">(3)</span> καὶ ποιήσεις στεφάνην τῷ θυσιαστηρίῳ
  καὶ τὸν καλυπτῆρα αὐτοῦ καὶ τὰς φιάλας αὐτοῦ καὶ τὰς κρεάγρας αὐτοῦ καὶ τὸ
  πυρεῖον αὐτοῦ· καὶ πάντα τὰ σκεύη αὐτοῦ ποιήσεις χαλκᾶ. <span style=
  "color:#b00e23">(4)</span> καὶ ποιήσεις αὐτῷ ἐσχάραν ἔργῳ δικτυωτῷ χαλκῆν·
  καὶ ποιήσεις τῇ ἐσχάρᾳ τέσσαρας δακτυλίους χαλκοῦς ἐπὶ τὰ τέσσαρα κλίτη.
  <span style="color:#b00e23">(5)</span> καὶ ὑποθήσεις αὐτοὺς ὑπὸ τὴν ἐσχάραν
  τοῦ θυσιαστηρίου κάτωθεν· ἔσται δὲ ἡ ἐσχάρα ἕως τοῦ ἡµίσους τοῦ θυσιαστηρίου.
  <span style="color:#b00e23">(6)</span> καὶ ποιήσεις τῷ θυσιαστηρίῳ φορεῖς ἐκ
  ξύλων ἀσήπτων καὶ περιχαλκώσεις αὐτοὺς χαλκῷ. <span style=
  "color:#b00e23">(7)</span> καὶ εἰσάξεις τοὺς φορεῖς εἰς τοὺς δακτυλίους, καὶ
  ἔστωσαν οἱ φορεῖς κατὰ τὰ πλευρὰ τοῦ θυσιαστηρίου ἐν τῷ αἴρειν αὐτό.
  <span style="color:#b00e23">(8)</span> κοῖλον σανιδωτὸν ποιήσεις αὐτό· κατὰ
  τὸ παραδειχθέν σοι ἐν τῷ ὄρει, οὕτως ποιήσεις αὐτό. <span style=
  "color:#b00e23">(9)</span> Καὶ ποιήσεις αὐλὴν τῇ σκηνῇ· εἰς τὸ κλίτος τὸ πρὸς
  λίβα ἱστία τῆς αὐλῆς ἐκ βύσσου κεκλωσµένης, µῆκος ἑκατὸν πηχῶν τῷ ἑνὶ κλίτει·
  <span style="color:#b00e23">(10)</span> καὶ οἱ στῦλοι αὐτῶν εἴκοσι, καὶ αἱ
  βάσεις αὐτῶν εἴκοσι χαλκαῖ, καὶ οἱ κρίκοι αὐτῶν καὶ αἱ ψαλίδες αὐτῶν ἀργυραῖ.
  <span style="color:#b00e23">(11)</span> οὕτως τῷ κλίτει τῷ πρὸς ἀπηλιώτην
  ἱστία, ἑκατὸν πηχῶν µῆκος· καὶ οἱ στῦλοι αὐτῶν εἴκοσι, καὶ αἱ βάσεις αὐτῶν
  εἴκοσι χαλκαῖ, καὶ οἱ κρίκοι καὶ αἱ ψαλίδες τῶν στύλων καὶ αἱ βάσεις αὐτῶν
  περιηργυρωµέναι ἀργύρῳ. <span style="color:#b00e23">(12)</span> τὸ δὲ εὖρος
  τῆς αὐλῆς τὸ κατὰ θάλασσαν ἱστία πεντήκοντα πηχῶν· στῦλοι αὐτῶν δέκα, καὶ αἱ
  βάσεις αὐτῶν δέκα. <span style="color:#b00e23">(13)</span> καὶ εὖρος τῆς
  αὐλῆς τὸ πρὸς νότον ἱστία πεντήκοντα πήχεων· στῦλοι αὐτῶν δέκα, καὶ αἱ βάσεις
  αὐτῶν δέκα. <span style="color:#b00e23">(14)</span> καὶ πεντεκαίδεκα πήχεων
  τὸ ὕψος τῶν ἱστίων τῷ κλίτει τῷ ἑνί· στῦλοι αὐτῶν τρεῖς, καὶ αἱ βάσεις αὐτῶν
  τρεῖς. <span style="color:#b00e23">(15)</span> καὶ τὸ κλίτος τὸ δεύτερον,
  δέκα πέντε πηχῶν τῶν ἱστίων τὸ ὕψος· στῦλοι αὐτῶν τρεῖς, καὶ αἱ βάσεις αὐτῶν
  τρεῖς. <span style="color:#b00e23">(16)</span> καὶ τῇ πύλῃ τῆς αὐλῆς κάλυµµα,
  εἴκοσι πηχῶν τὸ ὕψος, ἐξ ὑακίνθου καὶ πορφύρας καὶ κοκκίνου κεκλωσµένου καὶ
  βύσσου κεκλωσµένης τῇ ποικιλίᾳ τοῦ ῥαφιδευτοῦ· στῦλοι αὐτῶν τέσσαρες, καὶ αἱ
  βάσεις αὐτῶν τέσσαρες. <span style="color:#b00e23">(17)</span> πάντες οἱ
  στῦλοι τῆς αὐλῆς κύκλῳ κατηργυρωµένοι ἀργυρίῳ, καὶ αἱ κεφαλίδες αὐτῶν
  ἀργυραῖ, καὶ αἱ βάσεις αὐτῶν χαλκαῖ. <span style="color:#b00e23">(18)</span>
  τὸ δὲ µῆκος τῆς αὐλῆς ἑκατὸν ἐφ’ ἑκατόν, καὶ εὖρος πεντήκοντα ἐπὶ πεντήκοντα,
  καὶ ὕψος πέντε πηχῶν, ἐκ βύσσου κεκλωσµένης, καὶ αἱ βάσεις αὐτῶν χαλκαῖ.
  <span style="color:#b00e23">(19)</span> καὶ πᾶσα ἡ κατασκευὴ καὶ πάντα τὰ
  ἐργαλεῖα καὶ οἱ πάσσαλοι τῆς αὐλῆς χαλκοῖ. <span style=
  "color:#b00e23">(20)</span> Καὶ σὺ σύνταξον τοῖς υἱοῖς Ισραηλ καὶ λαβέτωσάν
  σοι ἔλαιον ἐξ ἐλαιῶν ἄτρυγον καθαρὸν κεκοµµένον εἰς φῶς καῦσαι, ἵνα κάηται
  λύχνος διὰ παντός. <span style="color:#b00e23">(21)</span> ἐν τῇ σκηνῇ τοῦ
  µαρτυρίου ἔξωθεν τοῦ καταπετάσµατος τοῦ ἐπὶ τῆς διαθήκης καύσει αὐτὸ Ααρων
  καὶ οἱ υἱοὶ αὐτοῦ ἀφ’ ἑσπέρας ἕως πρωὶ ἐναντίον κυρίου· νόµιµον αἰώνιον εἰς
  τὰς γενεὰς ὑµῶν παρὰ τῶν υἱῶν Ισραηλ.
  <h3 id="exodus28">28</h3><span style="color:#b00e23">(1)</span> Καὶ σὺ
  προσαγάγου πρὸς σεαυτὸν τόν τε Ααρων τὸν ἀδελφόν σου καὶ τοὺς υἱοὺς αὐτοῦ ἐκ
  τῶν υἱῶν Ισραηλ ἱερατεύειν µοι, Ααρων καὶ Ναδαβ καὶ Αβιουδ καὶ Ελεαζαρ καὶ
  Ιθαµαρ υἱοὺς Ααρων. <span style="color:#b00e23">(2)</span> καὶ ποιήσεις
  στολὴν ἁγίαν Ααρων τῷ ἀδελφῷ σου εἰς τιµὴν καὶ δόξαν. <span style=
  "color:#b00e23">(3)</span> καὶ σὺ λάλησον πᾶσι τοῖς σοφοῖς τῇ διανοίᾳ, οὓς
  ἐνέπλησα πνεύµατος αἰσθήσεως, καὶ ποιήσουσιν τὴν στολὴν τὴν ἁγίαν Ααρων εἰς
  τὸ ἅγιον, ἐν ᾗ ἱερατεύσει µοι. <span style="color:#b00e23">(4)</span> καὶ
  αὗται αἱ στολαί, ἃς ποιήσουσιν· τὸ περιστήθιον καὶ τὴν ἐπωµίδα καὶ τὸν ποδήρη
  καὶ χιτῶνα κοσυµβωτὸν καὶ κίδαριν καὶ ζώνην· καὶ ποιήσουσιν στολὰς ἁγίας
  Ααρων καὶ τοῖς υἱοῖς αὐτοῦ εἰς τὸ ἱερατεύειν µοι. <span style=
  "color:#b00e23">(5)</span> καὶ αὐτοὶ λήµψονται τὸ χρυσίον καὶ τὴν ὑάκινθον
  καὶ τὴν πορφύραν καὶ τὸ κόκκινον καὶ τὴν βύσσον. — <span style=
  "color:#b00e23">(6)</span> καὶ ποιήσουσιν τὴν ἐπωµίδα ἐκ βύσσου κεκλωσµένης,
  ἔργον ὑφαντὸν ποικιλτοῦ· <span style="color:#b00e23">(7)</span> δύο ἐπωµίδες
  συνέχουσαι ἔσονται αὐτῷ ἑτέρα τὴν ἑτέραν, ἐπὶ τοῖς δυσὶ µέρεσιν ἐξηρτηµέναι·
  <span style="color:#b00e23">(8)</span> καὶ τὸ ὕφασµα τῶν ἐπωµίδων, ὅ ἐστιν
  ἐπ’ αὐτῷ, κατὰ τὴν ποίησιν ἐξ αὐτοῦ ἔσται ἐκ χρυσίου καὶ ὑακίνθου καὶ
  πορφύρας καὶ κοκκίνου διανενησµένου καὶ βύσσου κεκλωσµένης. <span style=
  "color:#b00e23">(9)</span> καὶ λήµψῃ τοὺς δύο λίθους, λίθους σµαράγδου, καὶ
  γλύψεις ἐν αὐτοῖς τὰ ὀνόµατα τῶν υἱῶν Ισραηλ, <span style=
  "color:#b00e23">(10)</span> ἓξ ὀνόµατα ἐπὶ τὸν λίθον τὸν ἕνα καὶ τὰ ἓξ
  ὀνόµατα τὰ λοιπὰ ἐπὶ τὸν λίθον τὸν δεύτερον κατὰ τὰς γενέσεις αὐτῶν.
  <span style="color:#b00e23">(11)</span> ἔργον λιθουργικῆς τέχνης, γλύµµα
  σφραγῖδος, διαγλύψεις τοὺς δύο λίθους ἐπὶ τοῖς ὀνόµασιν τῶν υἱῶν Ισραηλ.
  <span style="color:#b00e23">(12)</span> καὶ θήσεις τοὺς δύο λίθους ἐπὶ τῶν
  ὤµων τῆς ἐπωµίδος· λίθοι µνηµοσύνου εἰσὶν τοῖς υἱοῖς Ισραηλ· καὶ ἀναλήµψεται
  Ααρων τὰ ὀνόµατα τῶν υἱῶν Ισραηλ ἔναντι κυρίου ἐπὶ τῶν δύο ὤµων αὐτοῦ,
  µνηµόσυνον περὶ αὐτῶν. <span style="color:#b00e23">(13)</span> καὶ ποιήσεις
  ἀσπιδίσκας ἐκ χρυσίου καθαροῦ· <span style="color:#b00e23">(14)</span> καὶ
  ποιήσεις δύο κροσσωτὰ ἐκ χρυσίου καθαροῦ, καταµεµιγµένα ἐν ἄνθεσιν, ἔργον
  πλοκῆς· καὶ ἐπιθήσεις τὰ κροσσωτὰ τὰ πεπλεγµένα ἐπὶ τὰς ἀσπιδίσκας κατὰ τὰς
  παρωµίδας αὐτῶν ἐκ τῶν ἐµπροσθίων. — <span style="color:#b00e23">(15)</span>
  καὶ ποιήσεις λογεῖον τῶν κρίσεων, ἔργον ποικιλτοῦ· κατὰ τὸν ῥυθµὸν τῆς
  ἐπωµίδος ποιήσεις αὐτό· ἐκ χρυσίου καὶ ὑακίνθου καὶ πορφύρας καὶ κοκκίνου
  κεκλωσµένου καὶ βύσσου κεκλωσµένης ποιήσεις αὐτό. <span style=
  "color:#b00e23">(16)</span> τετράγωνον ἔσται, διπλοῦν, σπιθαµῆς τὸ µῆκος καὶ
  σπιθαµῆς τὸ εὖρος. <span style="color:#b00e23">(17)</span> καὶ καθυφανεῖς ἐν
  αὐτῷ ὕφασµα κατάλιθον τετράστιχον. στίχος λίθων ἔσται σάρδιον, τοπάζιον καὶ
  σµάραγδος, ὁ στίχος ὁ εἷς· <span style="color:#b00e23">(18)</span> καὶ ὁ
  στίχος ὁ δεύτερος ἄνθραξ καὶ σάπφειρος καὶ ἴασπις· <span style=
  "color:#b00e23">(19)</span> καὶ ὁ στίχος ὁ τρίτος λιγύριον, ἀχάτης καὶ
  ἀµέθυστος· <span style="color:#b00e23">(20)</span> καὶ ὁ στίχος ὁ τέταρτος
  χρυσόλιθος καὶ βηρύλλιον καὶ ὀνύχιον· περικεκαλυµµένα χρυσίῳ, συνδεδεµένα ἐν
  χρυσίῳ ἔστωσαν κατὰ στίχον αὐτῶν. <span style="color:#b00e23">(21)</span> καὶ
  οἱ λίθοι ἔστωσαν ἐκ τῶν ὀνοµάτων τῶν υἱῶν Ισραηλ δέκα δύο κατὰ τὰ ὀνόµατα
  αὐτῶν· γλυφαὶ σφραγίδων, ἕκαστος κατὰ τὸ ὄνοµα, ἔστωσαν εἰς δέκα δύο φυλάς.
  <span style="color:#b00e23">(22)</span> καὶ ποιήσεις ἐπὶ τὸ λογεῖον κροσσοὺς
  συµπεπλεγµένους, ἔργον ἁλυσιδωτὸν ἐκ χρυσίου καθαροῦ. <span style=
  "color:#b00e23">(23)</span> καὶ λήµψεται Ααρων τὰ ὀνόµατα τῶν υἱῶν Ισραηλ ἐπὶ
  τοῦ λογείου τῆς κρίσεως ἐπὶ τοῦ στήθους, εἰσιόντι εἰς τὸ ἅγιον µνηµόσυνον
  ἔναντι τοῦ θεοῦ. <span style="color:#b00e23">(24)</span> καὶ λήµψεται Ααρων
  τὰ ὀνόµατα τῶν υἱῶν Ισραηλ ἐπὶ τοῦ λογείου τῆς κρίσεως ἐπὶ τοῦ στήθους,
  εἰσιόντι εἰς τὸ ἅγιον µνηµόσυνον ἔναντι τοῦ θεοῦ. <span style=
  "color:#b00e23">(25)</span> aκαὶ θήσεις ἐπὶ τὸ λογεῖον τῆς κρίσεως τοὺς
  κροσσούς· τὰ ἁλυσιδωτὰ ἐπ’ ἀµφοτέρων τῶν κλιτῶν τοῦ λογείου ἐπιθήσεις καὶ τὰς
  δύο ἀσπιδίσκας ἐπιθήσεις ἐπ’ ἀµφοτέρους τοὺς ὤµους τῆς ἐπωµίδος κατὰ
  πρόσωπον. <span style="color:#b00e23">(26)</span> καὶ ἐπιθήσεις ἐπὶ τὸ
  λογεῖον τῆς κρίσεως τὴν δήλωσιν καὶ τὴν ἀλήθειαν, καὶ ἔσται ἐπὶ τοῦ στήθους
  Ααρων, ὅταν εἰσπορεύηται εἰς τὸ ἅγιον ἐναντίον κυρίου· καὶ οἴσει Ααρων τὰς
  κρίσεις τῶν υἱῶν Ισραηλ ἐπὶ τοῦ στήθους ἐναντίον κυρίου διὰ παντός. —
  <span style="color:#b00e23">(27)</span> καὶ ποιήσεις ὑποδύτην ποδήρη ὅλον
  ὑακίνθινον. <span style="color:#b00e23">(28)</span> καὶ ἔσται τὸ περιστόµιον
  ἐξ αὐτοῦ µέσον, ᾤαν ἔχον κύκλῳ τοῦ περιστοµίου, ἔργον ὑφάντου, τὴν συµβολὴν
  συνυφασµένην ἐξ αὐτοῦ, ἵνα µὴ ῥαγῇ. <span style="color:#b00e23">(29)</span>
  Καὶ ποιήσεις ἐπὶ τὸ λῶµα τοῦ ὑποδύτου κάτωθεν ὡσεὶ ἐξανθούσης ῥόας ῥοίσκους
  ἐξ ὑακίνθου καὶ πορφύρας καὶ κοκκίνου διανενησµένου καὶ βύσσου κεκλωσµένης
  ἐπὶ τοῦ λώµατος τοῦ ὑποδύτου κύκλῳ· τὸ αὐτὸ δὲ εἶδος ῥοίσκους χρυσοῦς καὶ
  κώδωνας ἀνὰ µέσον τούτων περικύκλῳ· <span style="color:#b00e23">(30)</span>
  παρὰ ῥοίσκον χρυσοῦν κώδωνα καὶ ἄνθινον ἐπὶ τοῦ λώµατος τοῦ ὑποδύτου κύκλῳ.
  <span style="color:#b00e23">(31)</span> καὶ ἔσται Ααρων ἐν τῷ λειτουργεῖν
  ἀκουστὴ ἡ φωνὴ αὐτοῦ εἰσιόντι εἰς τὸ ἅγιον ἐναντίον κυρίου καὶ ἐξιόντι, ἵνα
  µὴ ἀποθάνῃ. — <span style="color:#b00e23">(32)</span> καὶ ποιήσεις πέταλον
  χρυσοῦν καθαρὸν καὶ ἐκτυπώσεις ἐν αὐτῷ ἐκτύπωµα σφραγῖδος Ἁγίασµα κυρίου.
  <span style="color:#b00e23">(33)</span> καὶ ἐπιθήσεις αὐτὸ ἐπὶ ὑακίνθου
  κεκλωσµένης, καὶ ἔσται ἐπὶ τῆς µίτρας· κατὰ πρόσωπον τῆς µίτρας ἔσται.
  <span style="color:#b00e23">(34)</span> καὶ ἔσται ἐπὶ τοῦ µετώπου Ααρων, καὶ
  ἐξαρεῖ Ααρων τὰ ἁµαρτήµατα τῶν ἁγίων, ὅσα ἂν ἁγιάσωσιν οἱ υἱοὶ Ισραηλ, παντὸς
  δόµατος τῶν ἁγίων αὐτῶν· καὶ ἔσται ἐπὶ τοῦ µετώπου Ααρων διὰ παντός, δεκτὸν
  αὐτοῖς ἔναντι κυρίου. — <span style="color:#b00e23">(35)</span> καὶ οἱ
  κόσυµβοι τῶν χιτώνων ἐκ βύσσου· καὶ ποιήσεις κίδαριν βυσσίνην καὶ ζώνην
  ποιήσεις, ἔργον ποικιλτοῦ. <span style="color:#b00e23">(36)</span> καὶ τοῖς
  υἱοῖς Ααρων ποιήσεις χιτῶνας καὶ ζώνας καὶ κιδάρεις ποιήσεις αὐτοῖς εἰς τιµὴν
  καὶ δόξαν. <span style="color:#b00e23">(37)</span> καὶ ἐνδύσεις αὐτὰ Ααρων
  τὸν ἀδελφόν σου καὶ τοὺς υἱοὺς αὐτοῦ µετ’ αὐτοῦ· καὶ χρίσεις αὐτοὺς καὶ
  ἐµπλήσεις αὐτῶν τὰς χεῖρας καὶ ἁγιάσεις αὐτούς, ἵνα ἱερατεύωσίν µοι.
  <span style="color:#b00e23">(38)</span> καὶ ποιήσεις αὐτοῖς περισκελῆ λινᾶ
  καλύψαι ἀσχηµοσύνην χρωτὸς αὐτῶν· ἀπὸ ὀσφύος ἕως µηρῶν ἔσται. <span style=
  "color:#b00e23">(39)</span> καὶ ἕξει Ααρων αὐτὰ καὶ οἱ υἱοὶ αὐτοῦ, ὡς ἂν
  εἰσπορεύωνται εἰς τὴν σκηνὴν τοῦ µαρτυρίου ἢ ὅταν προσπορεύωνται λειτουργεῖν
  πρὸς τὸ θυσιαστήριον τοῦ ἁγίου, καὶ οὐκ ἐπάξονται πρὸς ἑαυτοὺς ἁµαρτίαν, ἵνα
  µὴ ἀποθάνωσιν· νόµιµον αἰώνιον αὐτῷ καὶ τῷ σπέρµατι αὐτοῦ µετ’ αὐτόν.
  <h3 id="exodus29">29</h3><span style="color:#b00e23">(1)</span> Καὶ ταῦτά
  ἐστιν, ἃ ποιήσεις αὐτοῖς ἁγιάσαι αὐτοὺς ὥστε ἱερατεύειν µοι αὐτούς. λήµψῃ
  µοσχάριον ἐκ βοῶν ἓν καὶ κριοὺς δύο ἀµώµους <span style=
  "color:#b00e23">(2)</span> καὶ ἄρτους ἀζύµους πεφυραµένους ἐν ἐλαίῳ καὶ
  λάγανα ἄζυµα κεχρισµένα ἐν ἐλαίῳ· σεµίδαλιν ἐκ πυρῶν ποιήσεις αὐτά.
  <span style="color:#b00e23">(3)</span> καὶ ἐπιθήσεις αὐτὰ ἐπὶ κανοῦν ἓν καὶ
  προσοίσεις αὐτὰ ἐπὶ τῷ κανῷ καὶ τὸ µοσχάριον καὶ τοὺς δύο κριούς.
  <span style="color:#b00e23">(4)</span> καὶ Ααρων καὶ τοὺς υἱοὺς αὐτοῦ
  προσάξεις ἐπὶ τὰς θύρας τῆς σκηνῆς τοῦ µαρτυρίου καὶ λούσεις αὐτοὺς ἐν ὕδατι.
  <span style="color:#b00e23">(5)</span> καὶ λαβὼν τὰς στολὰς ἐνδύσεις Ααρων
  τὸν ἀδελφόν σου καὶ τὸν χιτῶνα τὸν ποδήρη καὶ τὴν ἐπωµίδα καὶ τὸ λογεῖον καὶ
  συνάψεις αὐτῷ τὸ λογεῖον πρὸς τὴν ἐπωµίδα. <span style=
  "color:#b00e23">(6)</span> καὶ ἐπιθήσεις τὴν µίτραν ἐπὶ τὴν κεφαλὴν αὐτοῦ καὶ
  ἐπιθήσεις τὸ πέταλον τὸ Ἁγίασµα ἐπὶ τὴν µίτραν. <span style=
  "color:#b00e23">(7)</span> καὶ λήµψῃ τοῦ ἐλαίου τοῦ χρίσµατος καὶ ἐπιχεεῖς
  αὐτὸ ἐπὶ τὴν κεφαλὴν αὐτοῦ καὶ χρίσεις αὐτόν. <span style=
  "color:#b00e23">(8)</span> καὶ τοὺς υἱοὺς αὐτοῦ προσάξεις καὶ ἐνδύσεις αὐτοὺς
  χιτῶνας <span style="color:#b00e23">(9)</span> καὶ ζώσεις αὐτοὺς ταῖς ζώναις
  καὶ περιθήσεις αὐτοῖς τὰς κιδάρεις, καὶ ἔσται αὐτοῖς ἱερατεία ἐµοὶ εἰς τὸν
  αἰῶνα. καὶ τελειώσεις τὰς χεῖρας Ααρων καὶ τὰς χεῖρας τῶν υἱῶν αὐτοῦ.
  <span style="color:#b00e23">(10)</span> καὶ προσάξεις τὸν µόσχον ἐπὶ τὰς
  θύρας τῆς σκηνῆς τοῦ µαρτυρίου, καὶ ἐπιθήσουσιν Ααρων καὶ οἱ υἱοὶ αὐτοῦ τὰς
  χεῖρας αὐτῶν ἐπὶ τὴν κεφαλὴν τοῦ µόσχου ἔναντι κυρίου παρὰ τὰς θύρας τῆς
  σκηνῆς τοῦ µαρτυρίου· <span style="color:#b00e23">(11)</span> καὶ σφάξεις τὸν
  µόσχον ἔναντι κυρίου παρὰ τὰς θύρας τῆς σκηνῆς τοῦ µαρτυρίου. <span style=
  "color:#b00e23">(12)</span> καὶ λήµψῃ ἀπὸ τοῦ αἵµατος τοῦ µόσχου καὶ θήσεις
  ἐπὶ τῶν κεράτων τοῦ θυσιαστηρίου τῷ δακτύλῳ σου· τὸ δὲ λοιπὸν πᾶν αἷµα
  ἐκχεεῖς παρὰ τὴν βάσιν τοῦ θυσιαστηρίου. <span style=
  "color:#b00e23">(13)</span> καὶ λήµψῃ πᾶν τὸ στέαρ τὸ ἐπὶ τῆς κοιλίας καὶ τὸν
  λοβὸν τοῦ ἥπατος καὶ τοὺς δύο νεφροὺς καὶ τὸ στέαρ τὸ ἐπ’ αὐτῶν καὶ ἐπιθήσεις
  ἐπὶ τὸ θυσιαστήριον. <span style="color:#b00e23">(14)</span> τὰ δὲ κρέα τοῦ
  µόσχου καὶ τὸ δέρµα καὶ τὴν κόπρον κατακαύσεις πυρὶ ἔξω τῆς παρεµβολῆς·
  ἁµαρτίας γάρ ἐστιν. <span style="color:#b00e23">(15)</span> καὶ τὸν κριὸν
  λήµψῃ τὸν ἕνα, καὶ ἐπιθήσουσιν Ααρων καὶ οἱ υἱοὶ αὐτοῦ τὰς χεῖρας αὐτῶν ἐπὶ
  τὴν κεφαλὴν τοῦ κριοῦ· <span style="color:#b00e23">(16)</span> καὶ σφάξεις
  αὐτὸν καὶ λαβὼν τὸ αἷµα προσχεεῖς πρὸς τὸ θυσιαστήριον κύκλῳ. <span style=
  "color:#b00e23">(17)</span> καὶ τὸν κριὸν διχοτοµήσεις κατὰ µέλη καὶ πλυνεῖς
  τὰ ἐνδόσθια καὶ τοὺς πόδας ὕδατι καὶ ἐπιθήσεις ἐπὶ τὰ διχοτοµήµατα σὺν τῇ
  κεφαλῇ. <span style="color:#b00e23">(18)</span> καὶ ἀνοίσεις ὅλον τὸν κριὸν
  ἐπὶ τὸ θυσιαστήριον ὁλοκαύτωµα κυρίῳ εἰς ὀσµὴν εὐωδίας· θυσίασµα κυρίῳ ἐστίν.
  <span style="color:#b00e23">(19)</span> καὶ λήµψῃ τὸν κριὸν τὸν δεύτερον, καὶ
  ἐπιθήσει Ααρων καὶ οἱ υἱοὶ αὐτοῦ τὰς χεῖρας αὐτῶν ἐπὶ τὴν κεφαλὴν τοῦ κριοῦ·
  <span style="color:#b00e23">(20)</span> καὶ σφάξεις αὐτὸν καὶ λήµψῃ τοῦ
  αἵµατος αὐτοῦ καὶ ἐπιθήσεις ἐπὶ τὸν λοβὸν τοῦ ὠτὸς Ααρων τοῦ δεξιοῦ καὶ ἐπὶ
  τὸ ἄκρον τῆς χειρὸς τῆς δεξιᾶς καὶ ἐπὶ τὸ ἄκρον τοῦ ποδὸς τοῦ δεξιοῦ καὶ ἐπὶ
  τοὺς λοβοὺς τῶν ὤτων τῶν υἱῶν αὐτοῦ τῶν δεξιῶν καὶ ἐπὶ τὰ ἄκρα τῶν χειρῶν
  αὐτῶν τῶν δεξιῶν καὶ ἐπὶ τὰ ἄκρα τῶν ποδῶν αὐτῶν τῶν δεξιῶν. <span style=
  "color:#b00e23">(21)</span> καὶ λήµψῃ ἀπὸ τοῦ αἵµατος τοῦ ἀπὸ τοῦ
  θυσιαστηρίου καὶ ἀπὸ τοῦ ἐλαίου τῆς χρίσεως καὶ ῥανεῖς ἐπὶ Ααρων καὶ ἐπὶ τὴν
  στολὴν αὐτοῦ καὶ ἐπὶ τοὺς υἱοὺς αὐτοῦ καὶ ἐπὶ τὰς στολὰς τῶν υἱῶν αὐτοῦ µετ’
  αὐτοῦ, καὶ ἁγιασθήσεται αὐτὸς καὶ ἡ στολὴ αὐτοῦ καὶ οἱ υἱοὶ αὐτοῦ καὶ αἱ
  στολαὶ τῶν υἱῶν αὐτοῦ µετ’ αὐτοῦ· τὸ δὲ αἷµα τοῦ κριοῦ προσχεεῖς πρὸς τὸ
  θυσιαστήριον κύκλῳ. <span style="color:#b00e23">(22)</span> καὶ λήµψῃ ἀπὸ τοῦ
  κριοῦ τὸ στέαρ αὐτοῦ καὶ τὸ στέαρ τὸ κατακαλύπτον τὴν κοιλίαν καὶ τὸν λοβὸν
  τοῦ ἥπατος καὶ τοὺς δύο νεφροὺς καὶ τὸ στέαρ τὸ ἐπ’ αὐτῶν καὶ τὸν βραχίονα
  τὸν δεξιόν — ἔστιν γὰρ τελείωσις αὕτη — <span style=
  "color:#b00e23">(23)</span> Καὶ ἄρτον ἕνα ἐξ ἐλαίου καὶ λάγανον ἓν ἀπὸ τοῦ
  κανοῦ τῶν ἀζύµων τῶν προτεθειµένων ἔναντι κυρίου <span style=
  "color:#b00e23">(24)</span> καὶ ἐπιθήσεις τὰ πάντα ἐπὶ τὰς χεῖρας Ααρων καὶ
  ἐπὶ τὰς χεῖρας τῶν υἱῶν αὐτοῦ καὶ ἀφοριεῖς αὐτοὺς ἀφόρισµα ἔναντι κυρίου.
  <span style="color:#b00e23">(25)</span> καὶ λήµψῃ αὐτὰ ἐκ τῶν χειρῶν αὐτῶν
  καὶ ἀνοίσεις ἐπὶ τὸ θυσιαστήριον τῆς ὁλοκαυτώσεως εἰς ὀσµὴν εὐωδίας ἔναντι
  κυρίου· κάρπωµά ἐστιν κυρίῳ. <span style="color:#b00e23">(26)</span> καὶ
  λήµψῃ τὸ στηθύνιον ἀπὸ τοῦ κριοῦ τῆς τελειώσεως, ὅ ἐστιν Ααρων, καὶ ἀφοριεῖς
  αὐτὸ ἀφόρισµα ἔναντι κυρίου, καὶ ἔσται σοι ἐν µερίδι. <span style=
  "color:#b00e23">(27)</span> καὶ ἁγιάσεις τὸ στηθύνιον ἀφόρισµα καὶ τὸν
  βραχίονα τοῦ ἀφαιρέµατος, ὃς ἀφώρισται καὶ ὃς ἀφῄρηται ἀπὸ τοῦ κριοῦ τῆς
  τελειώσεως ἀπὸ τοῦ Ααρων καὶ ἀπὸ τῶν υἱῶν αὐτοῦ, <span style=
  "color:#b00e23">(28)</span> καὶ ἔσται Ααρων καὶ τοῖς υἱοῖς αὐτοῦ νόµιµον
  αἰώνιον παρὰ τῶν υἱῶν Ισραηλ· ἔστιν γὰρ ἀφαίρεµα τοῦτο καὶ ἀφαίρεµα ἔσται
  παρὰ τῶν υἱῶν Ισραηλ ἀπὸ τῶν θυµάτων τῶν σωτηρίων τῶν υἱῶν Ισραηλ, ἀφαίρεµα
  κυρίῳ. — <span style="color:#b00e23">(29)</span> καὶ ἡ στολὴ τοῦ ἁγίου, ἥ
  ἐστιν Ααρων, ἔσται τοῖς υἱοῖς αὐτοῦ µετ’ αὐτόν, χρισθῆναι αὐτοὺς ἐν αὐτοῖς
  καὶ τελειῶσαι τὰς χεῖρας αὐτῶν. <span style="color:#b00e23">(30)</span> ἑπτὰ
  ἡµέρας ἐνδύσεται αὐτὰ ὁ ἱερεὺς ὁ ἀντ’ αὐτοῦ τῶν υἱῶν αὐτοῦ, ὃς εἰσελεύσεται
  εἰς τὴν σκηνὴν τοῦ µαρτυρίου λειτουργεῖν ἐν τοῖς ἁγίοις. <span style=
  "color:#b00e23">(31)</span> καὶ τὸν κριὸν τῆς τελειώσεως λήµψῃ καὶ ἑψήσεις τὰ
  κρέα ἐν τόπῳ ἁγίῳ, <span style="color:#b00e23">(32)</span> καὶ ἔδονται Ααρων
  καὶ οἱ υἱοὶ αὐτοῦ τὰ κρέα τοῦ κριοῦ καὶ τοὺς ἄρτους τοὺς ἐν τῷ κανῷ παρὰ τὰς
  θύρας τῆς σκηνῆς τοῦ µαρτυρίου· <span style="color:#b00e23">(33)</span>
  ἔδονται αὐτά, ἐν οἷς ἡγιάσθησαν ἐν αὐτοῖς τελειῶσαι τὰς χεῖρας αὐτῶν ἁγιάσαι
  αὐτούς, καὶ ἀλλογενὴς οὐκ ἔδεται ἀπ’ αὐτῶν· ἔστιν γὰρ ἅγια. <span style=
  "color:#b00e23">(34)</span> ἐὰν δὲ καταλειφθῇ ἀπὸ τῶν κρεῶν τῆς θυσίας τῆς
  τελειώσεως καὶ τῶν ἄρτων ἕως πρωί, κατακαύσεις τὰ λοιπὰ πυρί· οὐ βρωθήσεται,
  ἁγίασµα γάρ ἐστιν. <span style="color:#b00e23">(35)</span> καὶ ποιήσεις Ααρων
  καὶ τοῖς υἱοῖς αὐτοῦ οὕτως κατὰ πάντα, ὅσα ἐνετειλάµην σοι· ἑπτὰ ἡµέρας
  τελειώσεις αὐτῶν τὰς χεῖρας. <span style="color:#b00e23">(36)</span> καὶ τὸ
  µοσχάριον τῆς ἁµαρτίας ποιήσεις τῇ ἡµέρᾳ τοῦ καθαρισµοῦ καὶ καθαριεῖς τὸ
  θυσιαστήριον ἐν τῷ ἁγιάζειν σε ἐπ’ αὐτῷ καὶ χρίσεις αὐτὸ ὥστε ἁγιάσαι αὐτό.
  <span style="color:#b00e23">(37)</span> ἑπτὰ ἡµέρας καθαριεῖς τὸ θυσιαστήριον
  καὶ ἁγιάσεις αὐτό, καὶ ἔσται τὸ θυσιαστήριον ἅγιον τοῦ ἁγίου· πᾶς ὁ ἁπτόµενος
  τοῦ θυσιαστηρίου ἁγιασθήσεται. <span style="color:#b00e23">(38)</span> Καὶ
  ταῦτά ἐστιν, ἃ ποιήσεις ἐπὶ τοῦ θυσιαστηρίου· ἀµνοὺς ἐνιαυσίους ἀµώµους δύο
  τὴν ἡµέραν ἐπὶ τὸ θυσιαστήριον ἐνδελεχῶς, κάρπωµα ἐνδελεχισµοῦ. <span style=
  "color:#b00e23">(39)</span> τὸν ἀµνὸν τὸν ἕνα ποιήσεις τὸ πρωὶ καὶ τὸν ἀµνὸν
  τὸν δεύτερον ποιήσεις τὸ δειλινόν· <span style="color:#b00e23">(40)</span>
  καὶ δέκατον σεµιδάλεως πεφυραµένης ἐν ἐλαίῳ κεκοµµένῳ τῷ τετάρτῳ τοῦ ιν καὶ
  σπονδὴν τὸ τέταρτον τοῦ ιν οἴνου τῷ ἀµνῷ τῷ ἑνί· <span style=
  "color:#b00e23">(41)</span> καὶ τὸν ἀµνὸν τὸν δεύτερον ποιήσεις τὸ δειλινόν,
  κατὰ τὴν θυσίαν τὴν πρωινὴν καὶ κατὰ τὴν σπονδὴν αὐτοῦ ποιήσεις εἰς ὀσµὴν
  εὐωδίας κάρπωµα κυρίῳ, <span style="color:#b00e23">(42)</span> θυσίαν
  ἐνδελεχισµοῦ εἰς γενεὰς ὑµῶν ἐπὶ θύρας τῆς σκηνῆς τοῦ µαρτυρίου ἔναντι
  κυρίου, ἐν οἷς γνωσθήσοµαί σοι ἐκεῖθεν ὥστε λαλῆσαί σοι. <span style=
  "color:#b00e23">(43)</span> καὶ τάξοµαι ἐκεῖ τοῖς υἱοῖς Ισραηλ καὶ
  ἁγιασθήσοµαι ἐν δόξῃ µου· <span style="color:#b00e23">(44)</span> καὶ ἁγιάσω
  τὴν σκηνὴν τοῦ µαρτυρίου καὶ τὸ θυσιαστήριον· καὶ Ααρων καὶ τοὺς υἱοὺς αὐτοῦ
  ἁγιάσω ἱερατεύειν µοι. <span style="color:#b00e23">(45)</span> καὶ
  ἐπικληθήσοµαι ἐν τοῖς υἱοῖς Ισραηλ καὶ ἔσοµαι αὐτῶν θεός, <span style=
  "color:#b00e23">(46)</span> καὶ γνώσονται ὅτι ἐγώ εἰµι κύριος ὁ θεὸς αὐτῶν ὁ
  ἐξαγαγὼν αὐτοὺς ἐκ γῆς Αἰγύπτου ἐπικληθῆναι αὐτοῖς καὶ θεὸς εἶναι αὐτῶν.
  <h3 id="exodus30">30</h3><span style="color:#b00e23">(1)</span> Καὶ ποιήσεις
  θυσιαστήριον θυµιάµατος ἐκ ξύλων ἀσήπτων· καὶ ποιήσεις αὐτὸ <span style=
  "color:#b00e23">(2)</span> πήχεος τὸ µῆκος καὶ πήχεος τὸ εὖρος — τετράγωνον
  ἔσται — καὶ δύο πήχεων τὸ ὕψος· ἐξ αὐτοῦ ἔσται τὰ κέρατα αὐτοῦ. <span style=
  "color:#b00e23">(3)</span> καὶ καταχρυσώσεις αὐτὰ χρυσίῳ καθαρῷ, τὴν ἐσχάραν
  αὐτοῦ καὶ τοὺς τοίχους αὐτοῦ κύκλῳ καὶ τὰ κέρατα αὐτοῦ, καὶ ποιήσεις αὐτῷ
  στρεπτὴν στεφάνην χρυσῆν κύκλῳ. <span style="color:#b00e23">(4)</span> καὶ
  δύο δακτυλίους χρυσοῦς καθαροὺς ποιήσεις ὑπὸ τὴν στρεπτὴν στεφάνην αὐτοῦ, εἰς
  τὰ δύο κλίτη ποιήσεις ἐν τοῖς δυσὶ πλευροῖς· καὶ ἔσονται ψαλίδες ταῖς
  σκυτάλαις ὥστε αἴρειν αὐτὸ ἐν αὐταῖς. <span style="color:#b00e23">(5)</span>
  καὶ ποιήσεις σκυτάλας ἐκ ξύλων ἀσήπτων καὶ καταχρυσώσεις αὐτὰς χρυσίῳ.
  <span style="color:#b00e23">(6)</span> καὶ θήσεις αὐτὸ ἀπέναντι τοῦ
  καταπετάσµατος τοῦ ὄντος ἐπὶ τῆς κιβωτοῦ τῶν µαρτυρίων, ἐν οἷς γνωσθήσοµαί
  σοι ἐκεῖθεν. <span style="color:#b00e23">(7)</span> καὶ θυµιάσει ἐπ’ αὐτοῦ
  Ααρων θυµίαµα σύνθετον λεπτόν· τὸ πρωὶ πρωί, ὅταν ἐπισκευάζῃ τοὺς λύχνους,
  θυµιάσει ἐπ’ αὐτοῦ, <span style="color:#b00e23">(8)</span> καὶ ὅταν ἐξάπτῃ
  Ααρων τοὺς λύχνους ὀψέ, θυµιάσει ἐπ’ αὐτοῦ· θυµίαµα ἐνδελεχισµοῦ διὰ παντὸς
  ἔναντι κυρίου εἰς γενεὰς αὐτῶν. <span style="color:#b00e23">(9)</span> καὶ
  οὐκ ἀνοίσεις ἐπ’ αὐτοῦ θυµίαµα ἕτερον, κάρπωµα, θυσίαν· καὶ σπονδὴν οὐ
  σπείσεις ἐπ’ αὐτοῦ. <span style="color:#b00e23">(10)</span> καὶ ἐξιλάσεται
  ἐπ’ αὐτὸ Ααρων ἐπὶ τῶν κεράτων αὐτοῦ ἅπαξ τοῦ ἐνιαυτοῦ· ἀπὸ τοῦ αἵµατος τοῦ
  καθαρισµοῦ τῶν ἁµαρτιῶν τοῦ ἐξιλασµοῦ ἅπαξ τοῦ ἐνιαυτοῦ καθαριεῖ αὐτὸ εἰς τὰς
  γενεὰς αὐτῶν· ἅγιον τῶν ἁγίων ἐστὶν κυρίῳ. <span style=
  "color:#b00e23">(11)</span> Καὶ ἐλάλησεν κύριος πρὸς Μωυσῆν λέγων
  <span style="color:#b00e23">(12)</span> Ἐὰν λάβῃς τὸν συλλογισµὸν τῶν υἱῶν
  Ισραηλ ἐν τῇ ἐπισκοπῇ αὐτῶν, καὶ δώσουσιν ἕκαστος λύτρα τῆς ψυχῆς αὐτοῦ τῷ
  κυρίῳ, καὶ οὐκ ἔσται ἐν αὐτοῖς πτῶσις ἐν τῇ ἐπισκοπῇ αὐτῶν. <span style=
  "color:#b00e23">(13)</span> καὶ τοῦτό ἐστιν ὃ δώσουσιν ὅσοι ἂν παραπορεύωνται
  τὴν ἐπίσκεψιν· τὸ ἥµισυ τοῦ διδράχµου, ὅ ἐστιν κατὰ τὸ δίδραχµον τὸ ἅγιον·
  εἴκοσι ὀβολοὶ τὸ δίδραχµον, τὸ δὲ ἥµισυ τοῦ διδράχµου εἰσφορὰ κυρίῳ.
  <span style="color:#b00e23">(14)</span> πᾶς ὁ παραπορευόµενος εἰς τὴν
  ἐπίσκεψιν ἀπὸ εἰκοσαετοῦς καὶ ἐπάνω δώσουσιν τὴν εἰσφορὰν κυρίῳ. <span style=
  "color:#b00e23">(15)</span> ὁ πλουτῶν οὐ προσθήσει καὶ ὁ πενόµενος οὐκ
  ἐλαττονήσει ἀπὸ τοῦ ἡµίσους τοῦ διδράχµου ἐν τῷ διδόναι τὴν εἰσφορὰν κυρίῳ
  ἐξιλάσασθαι περὶ τῶν ψυχῶν ὑµῶν. <span style="color:#b00e23">(16)</span> καὶ
  λήµψῃ τὸ ἀργύριον τῆς εἰσφορᾶς παρὰ τῶν υἱῶν Ισραηλ καὶ δώσεις αὐτὸ εἰς
  κάτεργον τῆς σκηνῆς τοῦ µαρτυρίου, καὶ ἔσται τοῖς υἱοῖς Ισραηλ µνηµόσυνον
  ἔναντι κυρίου ἐξιλάσασθαι περὶ τῶν ψυχῶν ὑµῶν. <span style=
  "color:#b00e23">(17)</span> Καὶ ἐλάλησεν κύριος πρὸς Μωυσῆν λέγων
  <span style="color:#b00e23">(18)</span> Ποίησον λουτῆρα χαλκοῦν καὶ βάσιν
  αὐτῷ χαλκῆν ὥστε νίπτεσθαι· καὶ θήσεις αὐτὸν ἀνὰ µέσον τῆς σκηνῆς τοῦ
  µαρτυρίου καὶ ἀνὰ µέσον τοῦ θυσιαστηρίου καὶ ἐκχεεῖς εἰς αὐτὸν ὕδωρ,
  <span style="color:#b00e23">(19)</span> καὶ νίψεται Ααρων καὶ οἱ υἱοὶ αὐτοῦ
  ἐξ αὐτοῦ τὰς χεῖρας καὶ τοὺς πόδας ὕδατι. <span style=
  "color:#b00e23">(20)</span> ὅταν εἰσπορεύωνται εἰς τὴν σκηνὴν τοῦ µαρτυρίου,
  νίψονται ὕδατι καὶ οὐ µὴ ἀποθάνωσιν· ἢ ὅταν προσπορεύωνται πρὸς τὸ
  θυσιαστήριον λειτουργεῖν καὶ ἀναφέρειν τὰ ὁλοκαυτώµατα κυρίῳ, <span style=
  "color:#b00e23">(21)</span> νίψονται τὰς χεῖρας καὶ τοὺς πόδας ὕδατι· ὅταν
  εἰσπορεύωνται εἰς τὴν σκηνὴν τοῦ µαρτυρίου, νίψονται ὕδατι, ἵνα µὴ
  ἀποθάνωσιν· καὶ ἔσται αὐτοῖς νόµιµον αἰώνιον, αὐτῷ καὶ ταῖς γενεαῖς αὐτοῦ
  µετ’ αὐτόν. <span style="color:#b00e23">(22)</span> Καὶ ἐλάλησεν κύριος πρὸς
  Μωυσῆν λέγων <span style="color:#b00e23">(23)</span> Καὶ σὺ λαβὲ ἡδύσµατα, τὸ
  ἄνθος σµύρνης ἐκλεκτῆς πεντακοσίους σίκλους καὶ κινναµώµου εὐώδους τὸ ἥµισυ
  τούτου διακοσίους πεντήκοντα καὶ καλάµου εὐώδους διακοσίους πεντήκοντα
  <span style="color:#b00e23">(24)</span> καὶ ἴρεως πεντακοσίους σίκλους τοῦ
  ἁγίου καὶ ἔλαιον ἐξ ἐλαιῶν ιν <span style="color:#b00e23">(25)</span> καὶ
  ποιήσεις αὐτὸ ἔλαιον χρῖσµα ἅγιον, µύρον µυρεψικὸν τέχνῃ µυρεψοῦ· ἔλαιον
  χρῖσµα ἅγιον ἔσται. <span style="color:#b00e23">(26)</span> καὶ χρίσεις ἐξ
  αὐτοῦ τὴν σκηνὴν τοῦ µαρτυρίου καὶ τὴν κιβωτὸν τοῦ µαρτυρίου <span style=
  "color:#b00e23">(27)</span> καὶ τὴν λυχνίαν καὶ πάντα τὰ σκεύη αὐτῆς καὶ τὸ
  θυσιαστήριον τοῦ θυµιάµατος <span style="color:#b00e23">(28)</span> καὶ τὸ
  θυσιαστήριον τῶν ὁλοκαυτωµάτων καὶ πάντα αὐτοῦ τὰ σκεύη καὶ τὴν τράπεζαν καὶ
  πάντα τὰ σκεύη αὐτῆς καὶ τὸν λουτῆρα καὶ τὴν βάσιν αὐτοῦ <span style=
  "color:#b00e23">(29)</span> καὶ ἁγιάσεις αὐτά, καὶ ἔσται ἅγια τῶν ἁγίων· πᾶς
  ὁ ἁπτόµενος αὐτῶν ἁγιασθήσεται. <span style="color:#b00e23">(30)</span> καὶ
  Ααρων καὶ τοὺς υἱοὺς αὐτοῦ χρίσεις καὶ ἁγιάσεις αὐτοὺς ἱερατεύειν µοι.
  <span style="color:#b00e23">(31)</span> καὶ τοῖς υἱοῖς Ισραηλ λαλήσεις λέγων
  Ἔλαιον ἄλειµµα χρίσεως ἅγιον ἔσται τοῦτο ὑµῖν εἰς τὰς γενεὰς ὑµῶν.
  <span style="color:#b00e23">(32)</span> ἐπὶ σάρκα ἀνθρώπου οὐ χρισθήσεται,
  καὶ κατὰ τὴν σύνθεσιν ταύτην οὐ ποιήσετε ὑµῖν ἑαυτοῖς ὡσαύτως· ἅγιόν ἐστιν
  καὶ ἁγίασµα ἔσται ὑµῖν. <span style="color:#b00e23">(33)</span> ὃς ἂν ποιήσῃ
  ὡσαύτως, καὶ ὃς ἂν δῷ ἀπ’ αὐτοῦ ἀλλογενεῖ, ἐξολεθρευθήσεται ἐκ τοῦ λαοῦ
  αὐτοῦ. — <span style="color:#b00e23">(34)</span> καὶ εἶπεν κύριος πρὸς Μωυσῆν
  Λαβὲ σεαυτῷ ἡδύσµατα, στακτήν, ὄνυχα, χαλβάνην ἡδυσµοῦ καὶ λίβανον διαφανῆ,
  ἴσον ἴσῳ ἔσται· <span style="color:#b00e23">(35)</span> καὶ ποιήσουσιν ἐν
  αὐτῷ θυµίαµα, µυρεψικὸν ἔργον µυρεψοῦ, µεµιγµένον, καθαρόν, ἔργον ἅγιον.
  <span style="color:#b00e23">(36)</span> καὶ συγκόψεις ἐκ τούτων λεπτὸν καὶ
  θήσεις ἀπέναντι τῶν µαρτυρίων ἐν τῇ σκηνῇ τοῦ µαρτυρίου, ὅθεν γνωσθήσοµαί σοι
  ἐκεῖθεν· ἅγιον τῶν ἁγίων ἔσται ὑµῖν. <span style="color:#b00e23">(37)</span>
  θυµίαµα κατὰ τὴν σύνθεσιν ταύτην οὐ ποιήσετε ὑµῖν αὐτοῖς· ἁγίασµα ἔσται ὑµῖν
  κυρίῳ· <span style="color:#b00e23">(38)</span> ὃς ἂν ποιήσῃ ὡσαύτως ὥστε
  ὀσφραίνεσθαι ἐν αὐτῷ, ἀπολεῖται ἐκ τοῦ λαοῦ αὐτοῦ.
  <h3 id="exodus31">31</h3><span style="color:#b00e23">(1)</span> Καὶ ἐλάλησεν
  κύριος πρὸς Μωυσῆν λέγων <span style="color:#b00e23">(2)</span> Ἰδοὺ
  ἀνακέκληµαι ἐξ ὀνόµατος τὸν Βεσελεηλ τὸν τοῦ Ουριου τὸν Ωρ τῆς φυλῆς Ιουδα
  <span style="color:#b00e23">(3)</span> καὶ ἐνέπλησα αὐτὸν πνεῦµα θεῖον σοφίας
  καὶ συνέσεως καὶ ἐπιστήµης ἐν παντὶ ἔργῳ <span style=
  "color:#b00e23">(4)</span> διανοεῖσθαι καὶ ἀρχιτεκτονῆσαι ἐργάζεσθαι τὸ
  χρυσίον καὶ τὸ ἀργύριον καὶ τὸν χαλκὸν καὶ τὴν ὑάκινθον καὶ τὴν πορφύραν καὶ
  τὸ κόκκινον τὸ νηστὸν καὶ τὴν βύσσον τὴν κεκλωσµένην <span style=
  "color:#b00e23">(5)</span> καὶ τὰ λιθουργικὰ καὶ εἰς τὰ ἔργα τὰ τεκτονικὰ τῶν
  ξύλων ἐργάζεσθαι κατὰ πάντα τὰ ἔργα. <span style="color:#b00e23">(6)</span>
  καὶ ἐγὼ ἔδωκα αὐτὸν καὶ τὸν Ελιαβ τὸν τοῦ Αχισαµαχ ἐκ φυλῆς Δαν καὶ παντὶ
  συνετῷ καρδίᾳ δέδωκα σύνεσιν, καὶ ποιήσουσιν πάντα, ὅσα σοι συνέταξα,
  <span style="color:#b00e23">(7)</span> τὴν σκηνὴν τοῦ µαρτυρίου καὶ τὴν
  κιβωτὸν τῆς διαθήκης καὶ τὸ ἱλαστήριον τὸ ἐπ’ αὐτῆς καὶ τὴν διασκευὴν τῆς
  σκηνῆς <span style="color:#b00e23">(8)</span> καὶ τὰ θυσιαστήρια καὶ τὴν
  τράπεζαν καὶ πάντα τὰ σκεύη αὐτῆς καὶ τὴν λυχνίαν τὴν καθαρὰν καὶ πάντα τὰ
  σκεύη αὐτῆς <span style="color:#b00e23">(9)</span> καὶ τὸν λουτῆρα καὶ τὴν
  βάσιν αὐτοῦ <span style="color:#b00e23">(10)</span> καὶ τὰς στολὰς τὰς
  λειτουργικὰς Ααρων καὶ τὰς στολὰς τῶν υἱῶν αὐτοῦ ἱερατεύειν µοι <span style=
  "color:#b00e23">(11)</span> καὶ τὸ ἔλαιον τῆς χρίσεως καὶ τὸ θυµίαµα τῆς
  συνθέσεως τοῦ ἁγίου· κατὰ πάντα, ὅσα ἐγὼ ἐνετειλάµην σοι, ποιήσουσιν.
  <span style="color:#b00e23">(12)</span> Καὶ ἐλάλησεν κύριος πρὸς Μωυσῆν λέγων
  <span style="color:#b00e23">(13)</span> Καὶ σὺ σύνταξον τοῖς υἱοῖς Ισραηλ
  λέγων Ὁρᾶτε καὶ τὰ σάββατά µου φυλάξεσθε· σηµεῖόν ἐστιν παρ’ ἐµοὶ καὶ ἐν ὑµῖν
  εἰς τὰς γενεὰς ὑµῶν, ἵνα γνῶτε ὅτι ἐγὼ κύριος ὁ ἁγιάζων ὑµᾶς. <span style=
  "color:#b00e23">(14)</span> καὶ φυλάξεσθε τὰ σάββατα, ὅτι ἅγιον τοῦτό ἐστιν
  κυρίου ὑµῖν· ὁ βεβηλῶν αὐτὸ θανάτῳ θανατωθήσεται· πᾶς, ὃς ποιήσει ἐν αὐτῷ
  ἔργον, ἐξολεθρευθήσεται ἡ ψυχὴ ἐκείνη ἐκ µέσου τοῦ λαοῦ αὐτοῦ. <span style=
  "color:#b00e23">(15)</span> ἓξ ἡµέρας ποιήσεις ἔργα, τῇ δὲ ἡµέρᾳ τῇ ἑβδόµῃ
  σάββατα, ἀνάπαυσις ἁγία τῷ κυρίῳ· πᾶς, ὃς ποιήσει ἔργον τῇ ἡµέρᾳ τῇ ἑβδόµῃ,
  θανάτῳ θανατωθήσεται. <span style="color:#b00e23">(16)</span> καὶ φυλάξουσιν
  οἱ υἱοὶ Ισραηλ τὰ σάββατα ποιεῖν αὐτὰ εἰς τὰς γενεὰς αὐτῶν· διαθήκη αἰώνιος.
  <span style="color:#b00e23">(17)</span> ἐν ἐµοὶ καὶ τοῖς υἱοῖς Ισραηλ σηµεῖόν
  ἐστιν αἰώνιον, ὅτι ἐν ἓξ ἡµέραις ἐποίησεν κύριος τὸν οὐρανὸν καὶ τὴν γῆν καὶ
  τῇ ἡµέρᾳ τῇ ἑβδόµῃ ἐπαύσατο καὶ κατέπαυσεν. <span style=
  "color:#b00e23">(18)</span> Καὶ ἔδωκεν Μωυσεῖ, ἡνίκα κατέπαυσεν λαλῶν αὐτῷ ἐν
  τῷ ὄρει τῷ Σινα, τὰς δύο πλάκας τοῦ µαρτυρίου, πλάκας λιθίνας γεγραµµένας τῷ
  δακτύλῳ τοῦ θεοῦ.
  <h3 id="exodus32">32</h3><span style="color:#b00e23">(1)</span> Καὶ ἰδὼν ὁ
  λαὸς ὅτι κεχρόνικεν Μωυσῆς καταβῆναι ἐκ τοῦ ὄρους, συνέστη ὁ λαὸς ἐπὶ Ααρων
  καὶ λέγουσιν αὐτῷ Ἀνάστηθι καὶ ποίησον ἡµῖν θεούς, οἳ προπορεύσονται ἡµῶν· ὁ
  γὰρ Μωυσῆς οὗτος ὁ ἄνθρωπος, ὃς ἐξήγαγεν ἡµᾶς ἐξ Αἰγύπτου, οὐκ οἴδαµεν, τί
  γέγονεν αὐτῷ. <span style="color:#b00e23">(2)</span> καὶ λέγει αὐτοῖς Ααρων
  Περιέλεσθε τὰ ἐνώτια τὰ χρυσᾶ τὰ ἐν τοῖς ὠσὶν τῶν γυναικῶν ὑµῶν καὶ θυγατέρων
  καὶ ἐνέγκατε πρός µε. <span style="color:#b00e23">(3)</span> καὶ περιείλαντο
  πᾶς ὁ λαὸς τὰ ἐνώτια τὰ χρυσᾶ τὰ ἐν τοῖς ὠσὶν αὐτῶν καὶ ἤνεγκαν πρὸς Ααρων.
  <span style="color:#b00e23">(4)</span> καὶ ἐδέξατο ἐκ τῶν χειρῶν αὐτῶν καὶ
  ἔπλασεν αὐτὰ ἐν τῇ γραφίδι καὶ ἐποίησεν αὐτὰ µόσχον χωνευτὸν καὶ εἶπεν Οὗτοι
  οἱ θεοί σου, Ισραηλ, οἵτινες ἀνεβίβασάν σε ἐκ γῆς Αἰγύπτου. <span style=
  "color:#b00e23">(5)</span> καὶ ἰδὼν Ααρων ᾠκοδόµησεν θυσιαστήριον κατέναντι
  αὐτοῦ, καὶ ἐκήρυξεν Ααρων λέγων Ἑορτὴ τοῦ κυρίου αὔριον. <span style=
  "color:#b00e23">(6)</span> καὶ ὀρθρίσας τῇ ἐπαύριον ἀνεβίβασεν ὁλοκαυτώµατα
  καὶ προσήνεγκεν θυσίαν σωτηρίου, καὶ ἐκάθισεν ὁ λαὸς φαγεῖν καὶ πιεῖν καὶ
  ἀνέστησαν παίζειν. <span style="color:#b00e23">(7)</span> Καὶ ἐλάλησεν κύριος
  πρὸς Μωυσῆν λέγων Βάδιζε τὸ τάχος ἐντεῦθεν κατάβηθι· ἠνόµησεν γὰρ ὁ λαός σου,
  οὓς ἐξήγαγες ἐκ γῆς Αἰγύπτου· <span style="color:#b00e23">(8)</span>
  παρέβησαν ταχὺ ἐκ τῆς ὁδοῦ, ἧς ἐνετείλω αὐτοῖς· ἐποίησαν ἑαυτοῖς µόσχον καὶ
  προσκεκυνήκασιν αὐτῷ καὶ τεθύκασιν αὐτῷ καὶ εἶπαν Οὗτοι οἱ θεοί σου, Ισραηλ,
  οἵτινες ἀνεβίβασάν σε ἐκ γῆς Αἰγύπτου. <span style=
  "color:#b00e23">(10)</span> καὶ νῦν ἔασόν µε καὶ θυµωθεὶς ὀργῇ εἰς αὐτοὺς
  ἐκτρίψω αὐτοὺς καὶ ποιήσω σὲ εἰς ἔθνος µέγα. <span style=
  "color:#b00e23">(11)</span> καὶ ἐδεήθη Μωυσῆς ἔναντι κυρίου τοῦ θεοῦ καὶ
  εἶπεν Ἵνα τί, κύριε, θυµοῖ ὀργῇ εἰς τὸν λαόν σου, οὓς ἐξήγαγες ἐκ γῆς
  Αἰγύπτου ἐν ἰσχύι µεγάλῃ καὶ ἐν τῷ βραχίονί σου τῷ ὑψηλῷ; <span style=
  "color:#b00e23">(12)</span> µήποτε εἴπωσιν οἱ Αἰγύπτιοι λέγοντες Μετὰ
  πονηρίας ἐξήγαγεν αὐτοὺς ἀποκτεῖναι ἐν τοῖς ὄρεσιν καὶ ἐξαναλῶσαι αὐτοὺς ἀπὸ
  τῆς γῆς. παῦσαι τῆς ὀργῆς τοῦ θυµοῦ σου καὶ ἵλεως γενοῦ ἐπὶ τῇ κακίᾳ τοῦ λαοῦ
  σου <span style="color:#b00e23">(13)</span> µνησθεὶς Αβρααµ καὶ Ισαακ καὶ
  Ιακωβ τῶν σῶν οἰκετῶν, οἷς ὤµοσας κατὰ σεαυτοῦ καὶ ἐλάλησας πρὸς αὐτοὺς λέγων
  Πολυπληθυνῶ τὸ σπέρµα ὑµῶν ὡσεὶ τὰ ἄστρα τοῦ οὐρανοῦ τῷ πλήθει, καὶ πᾶσαν τὴν
  γῆν ταύτην, ἣν εἶπας δοῦναι τῷ σπέρµατι αὐτῶν, καὶ καθέξουσιν αὐτὴν εἰς τὸν
  αἰῶνα. <span style="color:#b00e23">(14)</span> καὶ ἱλάσθη κύριος περὶ τῆς
  κακίας, ἧς εἶπεν ποιῆσαι τὸν λαὸν αὐτοῦ. <span style=
  "color:#b00e23">(15)</span> Καὶ ἀποστρέψας Μωυσῆς κατέβη ἀπὸ τοῦ ὄρους, καὶ
  αἱ δύο πλάκες τοῦ µαρτυρίου ἐν ταῖς χερσὶν αὐτοῦ, πλάκες λίθιναι
  καταγεγραµµέναι ἐξ ἀµφοτέρων τῶν µερῶν αὐτῶν, ἔνθεν καὶ ἔνθεν ἦσαν
  γεγραµµέναι· <span style="color:#b00e23">(16)</span> καὶ αἱ πλάκες ἔργον θεοῦ
  ἦσαν, καὶ ἡ γραφὴ γραφὴ θεοῦ ἐστιν κεκολαµµένη ἐν ταῖς πλαξίν. <span style=
  "color:#b00e23">(17)</span> καὶ ἀκούσας Ἰησοῦς τὴν φωνὴν τοῦ λαοῦ κραζόντων
  λέγει πρὸς Μωυσῆν Φωνὴ πολέµου ἐν τῇ παρεµβολῇ. <span style=
  "color:#b00e23">(18)</span> καὶ λέγει Οὐκ ἔστιν φωνὴ ἐξαρχόντων κατ’ ἰσχὺν
  οὐδὲ φωνὴ ἐξαρχόντων τροπῆς, ἀλλὰ φωνὴν ἐξαρχόντων οἴνου ἐγὼ ἀκούω.
  <span style="color:#b00e23">(19)</span> καὶ ἡνίκα ἤγγιζεν τῇ παρεµβολῇ, ὁρᾷ
  τὸν µόσχον καὶ τοὺς χορούς, καὶ ὀργισθεὶς θυµῷ Μωυσῆς ἔρριψεν ἀπὸ τῶν χειρῶν
  αὐτοῦ τὰς δύο πλάκας καὶ συνέτριψεν αὐτὰς ὑπὸ τὸ ὄρος. <span style=
  "color:#b00e23">(20)</span> καὶ λαβὼν τὸν µόσχον, ὃν ἐποίησαν, κατέκαυσεν
  αὐτὸν ἐν πυρὶ καὶ κατήλεσεν αὐτὸν λεπτὸν καὶ ἔσπειρεν αὐτὸν ἐπὶ τὸ ὕδωρ καὶ
  ἐπότισεν αὐτὸ τοὺς υἱοὺς Ισραηλ. <span style="color:#b00e23">(21)</span> καὶ
  εἶπεν Μωυσῆς τῷ Ααρων Τί ἐποίησέν σοι ὁ λαὸς οὗτος, ὅτι ἐπήγαγες ἐπ’ αὐτοὺς
  ἁµαρτίαν µεγάλην; <span style="color:#b00e23">(22)</span> καὶ εἶπεν Ααρων
  πρὸς Μωυσῆν Μὴ ὀργίζου, κύριε· σὺ γὰρ οἶδας τὸ ὅρµηµα τοῦ λαοῦ τούτου.
  <span style="color:#b00e23">(23)</span> λέγουσιν γάρ µοι Ποίησον ἡµῖν θεούς,
  οἳ προπορεύσονται ἡµῶν· ὁ γὰρ Μωυσῆς οὗτος ὁ ἄνθρωπος, ὃς ἐξήγαγεν ἡµᾶς ἐξ
  Αἰγύπτου, οὐκ οἴδαµεν, τί γέγονεν αὐτῷ. <span style=
  "color:#b00e23">(24)</span> καὶ εἶπα αὐτοῖς Εἴ τινι ὑπάρχει χρυσία,
  περιέλεσθε. καὶ ἔδωκάν µοι· καὶ ἔρριψα εἰς τὸ πῦρ, καὶ ἐξῆλθεν ὁ µόσχος
  οὗτος. <span style="color:#b00e23">(25)</span> καὶ ἰδὼν Μωυσῆς τὸν λαὸν ὅτι
  διεσκέδασται — διεσκέδασεν γὰρ αὐτοὺς Ααρων, ἐπίχαρµα τοῖς ὑπεναντίοις αὐτῶν
  —, <span style="color:#b00e23">(26)</span> ἔστη δὲ Μωυσῆς ἐπὶ τῆς πύλης τῆς
  παρεµβολῆς καὶ εἶπεν Τίς πρὸς κύριον; ἴτω πρός µε. συνῆλθον οὖν πρὸς αὐτὸν
  πάντες οἱ υἱοὶ Λευι. <span style="color:#b00e23">(27)</span> καὶ λέγει αὐτοῖς
  Τάδε λέγει κύριος ὁ θεὸς Ισραηλ Θέσθε ἕκαστος τὴν ἑαυτοῦ ῥοµφαίαν ἐπὶ τὸν
  µηρὸν καὶ διέλθατε καὶ ἀνακάµψατε ἀπὸ πύλης ἐπὶ πύλην διὰ τῆς παρεµβολῆς καὶ
  ἀποκτείνατε ἕκαστος τὸν ἀδελφὸν αὐτοῦ καὶ ἕκαστος τὸν πλησίον αὐτοῦ καὶ
  ἕκαστος τὸν ἔγγιστα αὐτοῦ. <span style="color:#b00e23">(28)</span> καὶ
  ἐποίησαν οἱ υἱοὶ Λευι καθὰ ἐλάλησεν αὐτοῖς Μωυσῆς, καὶ ἔπεσαν ἐκ τοῦ λαοῦ ἐν
  ἐκείνῃ τῇ ἡµέρᾳ εἰς τρισχιλίους ἄνδρας. <span style=
  "color:#b00e23">(29)</span> καὶ εἶπεν αὐτοῖς Μωυσῆς Ἐπληρώσατε τὰς χεῖρας
  ὑµῶν σήµερον κυρίῳ, ἕκαστος ἐν τῷ υἱῷ ἢ τῷ ἀδελφῷ, δοθῆναι ἐφ’ ὑµᾶς εὐλογίαν.
  <span style="color:#b00e23">(30)</span> Καὶ ἐγένετο µετὰ τὴν αὔριον εἶπεν
  Μωυσῆς πρὸς τὸν λαόν Ὑµεῖς ἡµαρτήκατε ἁµαρτίαν µεγάλην· καὶ νῦν ἀναβήσοµαι
  πρὸς τὸν θεόν, ἵνα ἐξιλάσωµαι περὶ τῆς ἁµαρτίας ὑµῶν. <span style=
  "color:#b00e23">(31)</span> ὑπέστρεψεν δὲ Μωυσῆς πρὸς κύριον καὶ εἶπεν
  Δέοµαι, κύριε· ἡµάρτηκεν ὁ λαὸς οὗτος ἁµαρτίαν µεγάλην καὶ ἐποίησαν ἑαυτοῖς
  θεοὺς χρυσοῦς. <span style="color:#b00e23">(32)</span> καὶ νῦν εἰ µὲν ἀφεῖς
  αὐτοῖς τὴν ἁµαρτίαν, ἄφες· εἰ δὲ µή, ἐξάλειψόν µε ἐκ τῆς βίβλου σου, ἧς
  ἔγραψας. <span style="color:#b00e23">(33)</span> καὶ εἶπεν κύριος πρὸς Μωυσῆν
  Εἴ τις ἡµάρτηκεν ἐνώπιόν µου, ἐξαλείψω αὐτὸν ἐκ τῆς βίβλου µου. <span style=
  "color:#b00e23">(34)</span> νυνὶ δὲ βάδιζε κατάβηθι καὶ ὁδήγησον τὸν λαὸν
  τοῦτον εἰς τὸν τόπον, ὃν εἶπά σοι· ἰδοὺ ὁ ἄγγελός µου προπορεύεται πρὸ
  προσώπου σου· ᾗ δ’ ἂν ἡµέρᾳ ἐπισκέπτωµαι, ἐπάξω ἐπ’ αὐτοὺς τὴν ἁµαρτίαν
  αὐτῶν. <span style="color:#b00e23">(35)</span> καὶ ἐπάταξεν κύριος τὸν λαὸν
  περὶ τῆς ποιήσεως τοῦ µόσχου, οὗ ἐποίησεν Ααρων.
  <h3 id="exodus33">33</h3><span style="color:#b00e23">(1)</span> Καὶ εἶπεν
  κύριος πρὸς Μωυσῆν Πορεύου ἀνάβηθι ἐντεῦθεν σὺ καὶ ὁ λαός σου, οὓς ἐξήγαγες
  ἐκ γῆς Αἰγύπτου, εἰς τὴν γῆν, ἣν ὤµοσα τῷ Αβρααµ καὶ Ισαακ καὶ Ιακωβ λέγων Τῷ
  σπέρµατι ὑµῶν δώσω αὐτήν. <span style="color:#b00e23">(2)</span> καὶ
  συναποστελῶ τὸν ἄγγελόν µου πρὸ προσώπου σου, καὶ ἐκβαλεῖ τὸν Αµορραῖον καὶ
  Χετταῖον καὶ Φερεζαῖον καὶ Γεργεσαῖον καὶ Ευαῖον καὶ Ιεβουσαῖον. <span style=
  "color:#b00e23">(3)</span> καὶ εἰσάξω σε εἰς γῆν ῥέουσαν γάλα καὶ µέλι· οὐ
  γὰρ µὴ συναναβῶ µετὰ σοῦ διὰ τὸ λαὸν σκληροτράχηλόν σε εἶναι, ἵνα µὴ
  ἐξαναλώσω σε ἐν τῇ ὁδῷ. <span style="color:#b00e23">(4)</span> καὶ ἀκούσας ὁ
  λαὸς τὸ ῥῆµα τὸ πονηρὸν τοῦτο κατεπένθησαν ἐν πενθικοῖς. <span style=
  "color:#b00e23">(5)</span> καὶ εἶπεν κύριος τοῖς υἱοῖς Ισραηλ Ὑµεῖς λαὸς
  σκληροτράχηλος· ὁρᾶτε µὴ πληγὴν ἄMην ἐπάξω ἐγὼ ἐφ’ ὑµᾶς καὶ ἐξαναλώσω ὑµᾶς·
  νῦν οὖν ἀφέλεσθε τὰς στολὰς τῶν δοξῶν ὑµῶν καὶ τὸν κόσµον, καὶ δείξω σοι ἃ
  ποιήσω σοι. <span style="color:#b00e23">(6)</span> καὶ περιείλαντο οἱ υἱοὶ
  Ισραηλ τὸν κόσµον αὐτῶν καὶ τὴν περιστολὴν ἀπὸ τοῦ ὄρους τοῦ Χωρηβ.
  <span style="color:#b00e23">(7)</span> Καὶ λαβὼν Μωυσῆς τὴν σκηνὴν αὐτοῦ
  ἔπηξεν ἔξω τῆς παρεµβολῆς µακρὰν ἀπὸ τῆς παρεµβολῆς, καὶ ἐκλήθη σκηνὴ
  µαρτυρίου· καὶ ἐγένετο πᾶς ὁ ζητῶν κύριον ἐξεπορεύετο εἰς τὴν σκηνὴν ἔξω τῆς
  παρεµβολῆς. <span style="color:#b00e23">(8)</span> ἡνίκα δ’ ἂν εἰσεπορεύετο
  Μωυσῆς εἰς τὴν σκηνὴν ἔξω τῆς παρεµβολῆς, εἱστήκει πᾶς ὁ λαὸς σκοπεύοντες
  ἕκαστος παρὰ τὰς θύρας τῆς σκηνῆς αὐτοῦ καὶ κατενοοῦσαν ἀπιόντος Μωυσῆ ἕως
  τοῦ εἰσελθεῖν αὐτὸν εἰς τὴν σκηνήν. <span style="color:#b00e23">(9)</span> ὡς
  δ’ ἂν εἰσῆλθεν Μωυσῆς εἰς τὴν σκηνήν, κατέβαινεν ὁ στῦλος τῆς νεφέλης καὶ
  ἵστατο ἐπὶ τὴν θύραν τῆς σκηνῆς, καὶ ἐλάλει Μωυσῇ· <span style=
  "color:#b00e23">(10)</span> καὶ ἑώρα πᾶς ὁ λαὸς τὸν στῦλον τῆς νεφέλης ἑστῶτα
  ἐπὶ τῆς θύρας τῆς σκηνῆς, καὶ στάντες πᾶς ὁ λαὸς προσεκύνησαν ἕκαστος ἀπὸ τῆς
  θύρας τῆς σκηνῆς αὐτοῦ. <span style="color:#b00e23">(11)</span> καὶ ἐλάλησεν
  κύριος πρὸς Μωυσῆν ἐνώπιος ἐνωπίῳ, ὡς εἴ τις λαλήσει πρὸς τὸν ἑαυτοῦ φίλον.
  καὶ ἀπελύετο εἰς τὴν παρεµβολήν, ὁ δὲ θεράπων Ἰησοῦς υἱὸς Ναυη νέος οὐκ
  ἐξεπορεύετο ἐκ τῆς σκηνῆς. <span style="color:#b00e23">(12)</span> Καὶ εἶπεν
  Μωυσῆς πρὸς κύριον Ἰδοὺ σύ µοι λέγεις Ἀνάγαγε τὸν λαὸν τοῦτον· σὺ δὲ οὐκ
  ἐδήλωσάς µοι ὃν συναποστελεῖς µετ’ ἐµοῦ· σὺ δέ µοι εἶπας Οἶδά σε παρὰ πάντας,
  καὶ χάριν ἔχεις παρ’ ἐµοί. <span style="color:#b00e23">(13)</span> εἰ οὖν
  εὕρηκα χάριν ἐναντίον σου, ἐµφάνισόν µοι σεαυτόν· γνωστῶς ἴδω σε, ὅπως ἂν ὦ
  εὑρηκὼς χάριν ἐναντίον σου, καὶ ἵνα γνῶ ὅτι λαός σου τὸ ἔθνος τὸ µέγα τοῦτο.
  <span style="color:#b00e23">(14)</span> καὶ λέγει Αὐτὸς προπορεύσοµαί σου καὶ
  καταπαύσω σε. <span style="color:#b00e23">(15)</span> καὶ λέγει πρὸς αὐτόν Εἰ
  µὴ αὐτὸς σὺ πορεύῃ, µή µε ἀναγάγῃς ἐντεῦθεν· <span style=
  "color:#b00e23">(16)</span> καὶ πῶς γνωστὸν ἔσται ἀληθῶς ὅτι εὕρηκα χάριν
  παρὰ σοί, ἐγώ τε καὶ ὁ λαός σου, ἀλλ’ ἢ συµπορευοµένου σου µεθ’ ἡµῶν; καὶ
  ἐνδοξασθήσοµαι ἐγώ τε καὶ ὁ λαός σου παρὰ πάντα τὰ ἔθνη, ὅσα ἐπὶ τῆς γῆς
  ἐστιν. <span style="color:#b00e23">(17)</span> καὶ εἶπεν κύριος πρὸς Μωυσῆν
  Καὶ τοῦτόν σοι τὸν λόγον, ὃν εἴρηκας, ποιήσω· εὕρηκας γὰρ χάριν ἐνώπιόν µου,
  καὶ οἶδά σε παρὰ πάντας. <span style="color:#b00e23">(18)</span> καὶ λέγει
  Δεῖξόν µοι τὴν σεαυτοῦ δόξαν. <span style="color:#b00e23">(19)</span> καὶ
  εἶπεν Ἐγὼ παρελεύσοµαι πρότερός σου τῇ δόξῃ µου καὶ καλέσω ἐπὶ τῷ ὀνόµατί µου
  Κύριος ἐναντίον σου· καὶ ἐλεήσω ὃν ἂν ἐλεῶ, καὶ οἰκτιρήσω ὃν ἂν οἰκτίρω.
  <span style="color:#b00e23">(20)</span> καὶ εἶπεν Οὐ δυνήσῃ ἰδεῖν µου τὸ
  πρόσωπον· οὐ γὰρ µὴ ἴδῃ ἄνθρωπος τὸ πρόσωπόν µου καὶ ζήσεται. <span style=
  "color:#b00e23">(21)</span> καὶ εἶπεν κύριος Ἰδοὺ τόπος παρ’ ἐµοί, στήσῃ ἐπὶ
  τῆς πέτρας· <span style="color:#b00e23">(22)</span> ἡνίκα δ’ ἂν παρέλθῃ µου ἡ
  δόξα, καὶ θήσω σε εἰς ὀπὴν τῆς πέτρας καὶ σκεπάσω τῇ χειρί µου ἐπὶ σέ, ἕως ἂν
  παρέλθω· <span style="color:#b00e23">(23)</span> καὶ ἀφελῶ τὴν χεῖρα, καὶ
  τότε ὄψῃ τὰ ὀπίσω µου, τὸ δὲ πρόσωπόν µου οὐκ ὀφθήσεταί σοι.
  <h3 id="exodus34">34</h3><span style="color:#b00e23">(1)</span> Καὶ εἶπεν
  κύριος πρὸς Μωυσῆν Λάξευσον σεαυτῷ δύο πλάκας λιθίνας καθὼς καὶ αἱ πρῶται καὶ
  ἀνάβηθι πρός µε εἰς τὸ ὄρος, καὶ γράψω ἐπὶ τῶν πλακῶν τὰ ῥήµατα, ἃ ἦν ἐν ταῖς
  πλαξὶν ταῖς πρώταις, αἷς συνέτριψας. <span style="color:#b00e23">(2)</span>
  καὶ γίνου ἕτοιµος εἰς τὸ πρωὶ καὶ ἀναβήσῃ ἐπὶ τὸ ὄρος τὸ Σινα καὶ στήσῃ µοι
  ἐκεῖ ἐπ’ ἄκρου τοῦ ὄρους. <span style="color:#b00e23">(3)</span> καὶ µηδεὶς
  ἀναβήτω µετὰ σοῦ µηδὲ ὀφθήτω ἐν παντὶ τῷ ὄρει· καὶ τὰ πρόβατα καὶ αἱ βόες µὴ
  νεµέσθωσαν πλησίον τοῦ ὄρους ἐκείνου. <span style="color:#b00e23">(4)</span>
  καὶ ἐλάξευσεν δύο πλάκας λιθίνας καθάπερ καὶ αἱ πρῶται· καὶ ὀρθρίσας Μωυσῆς
  ἀνέβη εἰς τὸ ὄρος τὸ Σινα, καθότι συνέταξεν αὐτῷ κύριος· καὶ ἔλαβεν Μωυσῆς
  τὰς δύο πλάκας τὰς λιθίνας. <span style="color:#b00e23">(5)</span> καὶ κατέβη
  κύριος ἐν νεφέλῃ καὶ παρέστη αὐτῷ ἐκεῖ· καὶ ἐκάλεσεν τῷ ὀνόµατι κυρίου.
  <span style="color:#b00e23">(6)</span> καὶ παρῆλθεν κύριος πρὸ προσώπου αὐτοῦ
  καὶ ἐκάλεσεν Κύριος ὁ θεὸς οἰκτίρµων καὶ ἐλεήµων, µακρόθυµος καὶ πολυέλεος
  καὶ ἀληθινὸς <span style="color:#b00e23">(7)</span> καὶ δικαιοσύνην διατηρῶν
  καὶ ποιῶν ἔλεος εἰς χιλιάδας, ἀφαιρῶν ἀνοµίας καὶ ἀδικίας καὶ ἁµαρτίας, καὶ
  οὐ καθαριεῖ τὸν ἔνοχον ἐπάγων ἀνοµίας πατέρων ἐπὶ τέκνα καὶ ἐπὶ τέκνα τέκνων
  ἐπὶ τρίτην καὶ τετάρτην γενεάν. <span style="color:#b00e23">(8)</span> καὶ
  σπεύσας Μωυσῆς κύψας ἐπὶ τὴν γῆν προσεκύνησεν <span style=
  "color:#b00e23">(9)</span> καὶ εἶπεν Εἰ εὕρηκα χάριν ἐνώπιόν σου,
  συµπορευθήτω ὁ κύριός µου µεθ’ ἡµῶν· ὁ λαὸς γὰρ σκληροτράχηλός ἐστιν, καὶ
  ἀφελεῖς σὺ τὰς ἁµαρτίας ἡµῶν καὶ τὰς ἀνοµίας ἡµῶν, καὶ ἐσόµεθα σοί.
  <span style="color:#b00e23">(10)</span> καὶ εἶπεν κύριος πρὸς Μωυσῆν Ἰδοὺ ἐγὼ
  τίθηµί σοι διαθήκην· ἐνώπιον παντὸς τοῦ λαοῦ σου ποιήσω ἔνδοξα, ἃ οὐ γέγονεν
  ἐν πάσῃ τῇ γῇ καὶ ἐν παντὶ ἔθνει, καὶ ὄψεται πᾶς ὁ λαός, ἐν οἷς εἶ σύ, τὰ
  ἔργα κυρίου ὅτι θαυµαστά ἐστιν ἃ ἐγὼ ποιήσω σοι. <span style=
  "color:#b00e23">(11)</span> πρόσεχε σὺ πάντα, ὅσα ἐγὼ ἐντέλλοµαί σοι. ἰδοὺ
  ἐγὼ ἐκβάλλω πρὸ προσώπου ὑµῶν τὸν Αµορραῖον καὶ Χαναναῖον καὶ Χετταῖον καὶ
  Φερεζαῖον καὶ Ευαῖον καὶ Γεργεσαῖον καὶ Ιεβουσαῖον· <span style=
  "color:#b00e23">(12)</span> πρόσεχε σεαυτῷ, µήποτε θῇς διαθήκην τοῖς
  ἐγκαθηµένοις ἐπὶ τῆς γῆς, εἰς ἣν εἰσπορεύῃ εἰς αὐτήν, µή σοι γένηται
  πρόσκοµµα ἐν ὑµῖν. <span style="color:#b00e23">(13)</span> τοὺς βωµοὺς αὐτῶν
  καθελεῖτε καὶ τὰς στήλας αὐτῶν συντρίψετε καὶ τὰ ἄλση αὐτῶν ἐκκόψετε καὶ τὰ
  γλυπτὰ τῶν θεῶν αὐτῶν κατακαύσετε ἐν πυρί. <span style=
  "color:#b00e23">(14)</span> οὐ γὰρ µὴ προσκυνήσητε θεῷ ἑτέρῳ· ὁ γὰρ κύριος ὁ
  θεὸς ζηλωτὸν ὄνοµα, θεὸς ζηλωτής ἐστιν. <span style=
  "color:#b00e23">(15)</span> µήποτε θῇς διαθήκην τοῖς ἐγκαθηµένοις πρὸς
  ἀλλοφύλους ἐπὶ τῆς γῆς, καὶ ἐκπορνεύσωσιν ὀπίσω τῶν θεῶν αὐτῶν καὶ θύσωσι
  τοῖς θεοῖς αὐτῶν καὶ καλέσωσίν σε καὶ φάγῃς τῶν θυµάτων αὐτῶν, <span style=
  "color:#b00e23">(16)</span> καὶ λάβῃς τῶν θυγατέρων αὐτῶν τοῖς υἱοῖς σου καὶ
  τῶν θυγατέρων σου δῷς τοῖς υἱοῖς αὐτῶν, καὶ ἐκπορνεύσωσιν αἱ θυγατέρες σου
  ὀπίσω τῶν θεῶν αὐτῶν καὶ ἐκπορνεύσωσιν τοὺς υἱούς σου ὀπίσω τῶν θεῶν αὐτῶν.
  <span style="color:#b00e23">(17)</span> καὶ θεοὺς χωνευτοὺς οὐ ποιήσεις
  σεαυτῷ. <span style="color:#b00e23">(18)</span> καὶ τὴν ἑορτὴν τῶν ἀζύµων
  φυλάξῃ· ἑπτὰ ἡµέρας φάγῃ ἄζυµα, καθάπερ ἐντέταλµαί σοι, εἰς τὸν καιρὸν ἐν
  µηνὶ τῶν νέων· ἐν γὰρ µηνὶ τῶν νέων ἐξῆλθες ἐξ Αἰγύπτου. <span style=
  "color:#b00e23">(19)</span> πᾶν διανοῖγον µήτραν ἐµοί, τὰ ἀρσενικά,
  πρωτότοκον µόσχου καὶ πρωτότοκον προβάτου. <span style=
  "color:#b00e23">(20)</span> καὶ πρωτότοκον ὑποζυγίου λυτρώσῃ προβάτῳ· ἐὰν δὲ
  µὴ λυτρώσῃ αὐτό, τιµὴν δώσεις. πᾶν πρωτότοκον τῶν υἱῶν σου λυτρώσῃ. οὐκ
  ὀφθήσῃ ἐνώπιόν µου κενός. <span style="color:#b00e23">(21)</span> ἓξ ἡµέρας
  ἐργᾷ, τῇ δὲ ἑβδόµῃ καταπαύσεις· τῷ σπόρῳ καὶ τῷ ἀµήτῳ καταπαύσεις.
  <span style="color:#b00e23">(22)</span> καὶ ἑορτὴν ἑβδοµάδων ποιήσεις µοι
  ἀρχὴν θερισµοῦ πυρῶν καὶ ἑορτὴν συναγωγῆς µεσοῦντος τοῦ ἐνιαυτοῦ.
  <span style="color:#b00e23">(23)</span> τρεῖς καιροὺς τοῦ ἐνιαυτοῦ ὀφθήσεται
  πᾶν ἀρσενικόν σου ἐνώπιον κυρίου τοῦ θεοῦ Ισραηλ· <span style=
  "color:#b00e23">(24)</span> ὅταν γὰρ ἐκβάλω τὰ ἔθνη πρὸ προσώπου σου καὶ
  πλατύνω τὰ ὅριά σου, οὐκ ἐπιθυµήσει οὐδεὶς τῆς γῆς σου, ἡνίκα ἂν ἀναβαίνῃς
  ὀφθῆναι ἐναντίον κυρίου τοῦ θεοῦ σου τρεῖς καιροὺς τοῦ ἐνιαυτοῦ. <span style=
  "color:#b00e23">(25)</span> Οὐ σφάξεις ἐπὶ ζύµῃ αἷµα θυµιαµάτων µου. καὶ οὐ
  κοιµηθήσεται εἰς τὸ πρωὶ θύµατα τῆς ἑορτῆς τοῦ πασχα. <span style=
  "color:#b00e23">(26)</span> τὰ πρωτογενήµατα τῆς γῆς σου θήσεις εἰς τὸν οἶκον
  κυρίου τοῦ θεοῦ σου. οὐ προσοίσεις ἄρνα ἐν γάλακτι µητρὸς αὐτοῦ. <span style=
  "color:#b00e23">(27)</span> Καὶ εἶπεν κύριος πρὸς Μωυσῆν Γράψον σεαυτῷ τὰ
  ῥήµατα ταῦτα· ἐπὶ γὰρ τῶν λόγων τούτων τέθειµαί σοι διαθήκην καὶ τῷ Ισραηλ.
  <span style="color:#b00e23">(28)</span> καὶ ἦν ἐκεῖ Μωυσῆς ἐναντίον κυρίου
  τεσσαράκοντα ἡµέρας καὶ τεσσαράκοντα νύκτας· ἄρτον οὖκ ἔφαγεν καὶ ὕδωρ οὐκ
  ἔπιεν· καὶ ἔγραψεν τὰ ῥήµατα ταῦτα ἐπὶ τῶν πλακῶν τῆς διαθήκης, τοὺς δέκα
  λόγους. — <span style="color:#b00e23">(29)</span> ὡς δὲ κατέβαινεν Μωυσῆς ἐκ
  τοῦ ὄρους, καὶ αἱ δύο πλάκες ἐπὶ τῶν χειρῶν Μωυσῆ· καταβαίνοντος δὲ αὐτοῦ ἐκ
  τοῦ ὄρους Μωυσῆς οὐκ ᾔδει ὅτι δεδόξασται ἡ ὄψις τοῦ χρώµατος τοῦ προσώπου
  αὐτοῦ ἐν τῷ λαλεῖν αὐτὸν αὐτῷ. <span style="color:#b00e23">(30)</span> καὶ
  εἶδεν Ααρων καὶ πάντες οἱ πρεσβύτεροι Ισραηλ τὸν Μωυσῆν καὶ ἦν δεδοξασµένη ἡ
  ὄψις τοῦ χρώµατος τοῦ προσώπου αὐτοῦ, καὶ ἐφοβήθησαν ἐγγίσαι αὐτοῦ.
  <span style="color:#b00e23">(31)</span> καὶ ἐκάλεσεν αὐτοὺς Μωυσῆς, καὶ
  ἐπεστράφησαν πρὸς αὐτὸν Ααρων καὶ πάντες οἱ ἄρχοντες τῆς συναγωγῆς, καὶ
  ἐλάλησεν αὐτοῖς Μωυσῆς. <span style="color:#b00e23">(32)</span> καὶ µετὰ
  ταῦτα προσῆλθον πρὸς αὐτὸν πάντες οἱ υἱοὶ Ισραηλ, καὶ ἐνετείλατο αὐτοῖς
  πάντα, ὅσα ἐλάλησεν κύριος πρὸς αὐτὸν ἐν τῷ ὄρει Σινα. <span style=
  "color:#b00e23">(33)</span> καὶ ἐπειδὴ κατέπαυσεν λαλῶν πρὸς αὐτούς, ἐπέθηκεν
  ἐπὶ τὸ πρόσωπον αὐτοῦ κάλυµµα. <span style="color:#b00e23">(34)</span> ἡνίκα
  δ’ ἂν εἰσεπορεύετο Μωυσῆς ἔναντι κυρίου λαλεῖν αὐτῷ, περιῃρεῖτο τὸ κάλυµµα
  ἕως τοῦ ἐκπορεύεσθαι. καὶ ἐξελθὼν ἐλάλει πᾶσιν τοῖς υἱοῖς Ισραηλ ὅσα
  ἐνετείλατο αὐτῷ κύριος, <span style="color:#b00e23">(35)</span> καὶ εἶδον οἱ
  υἱοὶ Ισραηλ τὸ πρόσωπον Μωυσῆ ὅτι δεδόξασται, καὶ περιέθηκεν Μωυσῆς κάλυµµα
  ἐπὶ τὸ πρόσωπον ἑαυτοῦ, ἕως ἂν εἰσέλθῃ συλλαλεῖν αὐτῷ.
  <h3 id="exodus35">35</h3><span style="color:#b00e23">(1)</span> Καὶ
  συνήθροισεν Μωυσῆς πᾶσαν συναγωγὴν υἱῶν Ισραηλ καὶ εἶπεν πρὸς αὐτούς Οὗτοι οἱ
  λόγοι, οὓς εἶπεν κύριος ποιῆσαι αὐτούς. <span style=
  "color:#b00e23">(2)</span> ἓξ ἡµέρας ποιήσεις ἔργα, τῇ δὲ ἡµέρᾳ τῇ ἑβδόµῃ
  κατάπαυσις, ἅγιον, σάββατα, ἀνάπαυσις κυρίῳ· πᾶς ὁ ποιῶν ἔργον ἐν αὐτῇ
  τελευτάτω. <span style="color:#b00e23">(3)</span> οὐ καύσετε πῦρ ἐν πάσῃ
  κατοικίᾳ ὑµῶν τῇ ἡµέρᾳ τῶν σαββάτων· ἐγὼ κύριος. <span style=
  "color:#b00e23">(4)</span> Καὶ εἶπεν Μωυσῆς πρὸς πᾶσαν συναγωγὴν υἱῶν Ισραηλ
  λέγων Τοῦτο τὸ ῥῆµα, ὃ συνέταξεν κύριος λέγων <span style=
  "color:#b00e23">(5)</span> Λάβετε παρ’ ὑµῶν αὐτῶν ἀφαίρεµα κυρίῳ· πᾶς ὁ
  καταδεχόµενος τῇ καρδίᾳ οἴσουσιν τὰς ἀπαρχὰς κυρίῳ, χρυσίον, ἀργύριον,
  χαλκόν, <span style="color:#b00e23">(6)</span> ὑάκινθον, πορφύραν, κόκκινον
  διπλοῦν διανενησµένον καὶ βύσσον κεκλωσµένην καὶ τρίχας αἰγείας <span style=
  "color:#b00e23">(7)</span> καὶ δέρµατα κριῶν ἠρυθροδανωµένα καὶ δέρµατα
  ὑακίνθινα καὶ ξύλα ἄσηπτα <span style="color:#b00e23">(9)</span> καὶ λίθους
  σαρδίου καὶ λίθους εἰς τὴν γλυφὴν εἰς τὴν ἐπωµίδα καὶ τὸν ποδήρη.
  <span style="color:#b00e23">(10)</span> καὶ πᾶς σοφὸς τῇ καρδίᾳ ἐν ὑµῖν ἐλθὼν
  ἐργαζέσθω πάντα, ὅσα συνέταξεν κύριος· (11) τὴν σκηνὴν καὶ τὰ παραρρύµατα καὶ
  τὰ καλύµµατα καὶ τὰ διατόνια καὶ τοὺς µοχλοὺς καὶ τοὺς στύλους (12) καὶ τὴν
  κιβωτὸν τοῦ µαρτυρίου καὶ τοὺς ἀναφορεῖς αὐτῆς καὶ τὸ ἱλαστήριον αὐτῆς καὶ τὸ
  καταπέτασµα <span style="color:#b00e23">(12)</span> aκαὶ τὰ ἱστία τῆς αὐλῆς
  καὶ τοὺς στύλους αὐτῆς καὶ τοὺς λίθους τῆς σµαράγδου <span style=
  "color:#b00e23">(13)</span> καὶ τὴν τράπεζαν καὶ πάντα τὰ σκεύη αὐτῆς
  <span style="color:#b00e23">(14)</span> καὶ τὴν λυχνίαν τοῦ φωτὸς καὶ πάντα
  τὰ σκεύη αὐτῆς <span style="color:#b00e23">(13)</span> καὶ τὸ θυµίαµα καὶ τὸ
  ἔλαιον τοῦ χρίσµατος <span style="color:#b00e23">(16)</span> καὶ τὸ
  θυσιαστήριον καὶ πάντα τὰ σκεύη αὐτοῦ <span style="color:#b00e23">(19)</span>
  καὶ τὰς στολὰς τὰς ἁγίας Ααρων τοῦ ἱερέως καὶ τὰς στολάς, ἐν αἷς
  λειτουργήσουσιν ἐν αὐταῖς, καὶ τοὺς χιτῶνας τοῖς υἱοῖς Ααρων τῆς ἱερατείας
  καὶ τὸ ἔλαιον τοῦ χρίσµατος καὶ τὸ θυµίαµα τῆς συνθέσεως. — <span style=
  "color:#b00e23">(20)</span> καὶ ἐξῆλθεν πᾶσα συναγωγὴ υἱῶν Ισραηλ ἀπὸ Μωυσῆ
  <span style="color:#b00e23">(21)</span> καὶ ἤνεγκαν ἕκαστος ὧν ἔφερεν αὐτῶν ἡ
  καρδία, καὶ ὅσοις ἔδοξεν τῇ ψυχῇ αὐτῶν, ἤνεγκαν ἀφαίρεµα κυρίῳ εἰς πάντα τὰ
  ἔργα τῆς σκηνῆς τοῦ µαρτυρίου καὶ εἰς πάντα τὰ κάτεργα αὐτῆς καὶ εἰς πάσας
  τὰς στολὰς τοῦ ἁγίου. <span style="color:#b00e23">(22)</span> καὶ ἤνεγκαν οἱ
  ἄνδρες παρὰ τῶν γυναικῶν· πᾶς, ᾧ ἔδοξεν τῇ διανοίᾳ, ἤνεγκαν σφραγῖδας καὶ
  ἐνώτια καὶ δακτυλίους καὶ ἐµπλόκια καὶ περιδέξια, πᾶν σκεῦος χρυσοῦν, καὶ
  πάντες, ὅσοι ἤνεγκαν ἀφαιρέµατα χρυσίου κυρίῳ. <span style=
  "color:#b00e23">(23)</span> καὶ παρ’ ᾧ εὑρέθη βύσσος καὶ δέρµατα ὑακίνθινα
  καὶ δέρµατα κριῶν ἠρυθροδανωµένα, ἤνεγκαν. <span style=
  "color:#b00e23">(24)</span> καὶ πᾶς ὁ ἀφαιρῶν ἀφαίρεµα ἀργύριον καὶ χαλκὸν
  ἤνεγκαν τὰ ἀφαιρέµατα κυρίῳ, καὶ παρ’ οἷς εὑρέθη ξύλα ἄσηπτα εἰς πάντα τὰ
  ἔργα τῆς κατασκευῆς, ἤνεγκαν. <span style="color:#b00e23">(25)</span> καὶ
  πᾶσα γυνὴ σοφὴ τῇ διανοίᾳ ταῖς χερσὶν νήθειν ἤνεγκαν νενησµένα, τὴν ὑάκινθον
  καὶ τὴν πορφύραν καὶ τὸ κόκκινον καὶ τὴν βύσσον· <span style=
  "color:#b00e23">(26)</span> καὶ πᾶσαι αἱ γυναῖκες, αἷς ἔδοξεν τῇ διανοίᾳ
  αὐτῶν ἐν σοφίᾳ, ἔνησαν τὰς τρίχας τὰς αἰγείας. <span style=
  "color:#b00e23">(27)</span> καὶ οἱ ἄρχοντες ἤνεγκαν τοὺς λίθους τῆς σµαράγδου
  καὶ τοὺς λίθους τῆς πληρώσεως εἰς τὴν ἐπωµίδα καὶ εἰς τὸ λογεῖον <span style=
  "color:#b00e23">(28)</span> καὶ τὰς συνθέσεις καὶ τὸ ἔλαιον τῆς χρίσεως καὶ
  τὴν σύνθεσιν τοῦ θυµιάµατος. <span style="color:#b00e23">(29)</span> καὶ πᾶς
  ἀνὴρ καὶ γυνή, ὧν ἔφερεν ἡ διάνοια αὐτῶν εἰσελθόντας ποιεῖν πάντα τὰ ἔργα,
  ὅσα συνέταξεν κύριος ποιῆσαι αὐτὰ διὰ Μωυσῆ, ἤνεγκαν οἱ υἱοὶ Ισραηλ ἀφαίρεµα
  κυρίῳ. <span style="color:#b00e23">(30)</span> Καὶ εἶπεν Μωυσῆς τοῖς υἱοῖς
  Ισραηλ Ἰδοὺ ἀνακέκληκεν ὁ θεὸς ἐξ ὀνόµατος τὸν Βεσελεηλ τὸν τοῦ Ουριου τὸν Ωρ
  ἐκ φυλῆς Ιουδα <span style="color:#b00e23">(31)</span> καὶ ἐνέπλησεν αὐτὸν
  πνεῦµα θεῖον σοφίας καὶ συνέσεως καὶ ἐπιστήµης πάντων <span style=
  "color:#b00e23">(32)</span> ἀρχιτεκτονεῖν κατὰ πάντα τὰ ἔργα τῆς
  ἀρχιτεκτονίας ποιεῖν τὸ χρυσίον καὶ τὸ ἀργύριον καὶ τὸν χαλκὸν <span style=
  "color:#b00e23">(33)</span> καὶ λιθουργῆσαι τὸν λίθον καὶ κατεργάζεσθαι τὰ
  ξύλα καὶ ποιεῖν ἐν παντὶ ἔργῳ σοφίας· <span style="color:#b00e23">(34)</span>
  καὶ προβιβάσαι γε ἔδωκεν αὐτῷ ἐν τῇ διανοίᾳ, αὐτῷ τε καὶ Ελιαβ τῷ τοῦ
  Αχισαµακ ἐκ φυλῆς Δαν· <span style="color:#b00e23">(35)</span> ἐνέπλησεν
  αὐτοὺς σοφίας καὶ συνέσεως διανοίας πάντα συνιέναι ποιῆσαι τὰ ἔργα τοῦ ἁγίου
  καὶ τὰ ὑφαντὰ καὶ ποικιλτὰ ὑφᾶναι τῷ κοκκίνῳ καὶ τῇ βύσσῳ ποιεῖν πᾶν ἔργον
  ἀρχιτεκτονίας ποικιλίας.
  <h3 id="exodus36">36</h3><span style="color:#b00e23">(1)</span> Καὶ ἐποίησεν
  Βεσελεηλ καὶ Ελιαβ καὶ πᾶς σοφὸς τῇ διανοίᾳ, ᾧ ἐδόθη σοφία καὶ ἐπιστήµη ἐν
  αὐτοῖς συνιέναι ποιεῖν πάντα τὰ ἔργα κατὰ τὰ ἅγια καθήκοντα, κατὰ πάντα, ὅσα
  συνέταξεν κύριος. <span style="color:#b00e23">(2)</span> Καὶ ἐκάλεσεν Μωυσῆς
  Βεσελεηλ καὶ Ελιαβ καὶ πάντας τοὺς ἔχοντας τὴν σοφίαν, ᾧ ἔδωκεν ὁ θεὸς
  ἐπιστήµην ἐν τῇ καρδίᾳ, καὶ πάντας τοὺς ἑκουσίως βουλοµένους προσπορεύεσθαι
  πρὸς τὰ ἔργα ὥστε συντελεῖν αὐτά, <span style="color:#b00e23">(3)</span> καὶ
  ἔλαβον παρὰ Μωυσῆ πάντα τὰ ἀφαιρέµατα, ἃ ἤνεγκαν οἱ υἱοὶ Ισραηλ εἰς πάντα τὰ
  ἔργα τοῦ ἁγίου ποιεῖν αὐτά, καὶ αὐτοὶ προσεδέχοντο ἔτι τὰ προσφερόµενα παρὰ
  τῶν φερόντων τὸ πρωὶ πρωί. <span style="color:#b00e23">(4)</span> καὶ
  παρεγίνοντο πάντες οἱ σοφοὶ οἱ ποιοῦντες τὰ ἔργα τοῦ ἁγίου, ἕκαστος κατὰ τὸ
  αὐτοῦ ἔργον, ὃ αὐτοὶ ἠργάζοντο, <span style="color:#b00e23">(5)</span> καὶ
  εἶπαν πρὸς Μωυσῆν ὅτι Πλῆθος φέρει ὁ λαὸς παρὰ τὰ ἔργα, ὅσα συνέταξεν κύριος
  ποιῆσαι. <span style="color:#b00e23">(6)</span> καὶ προσέταξεν Μωυσῆς καὶ
  ἐκήρυξεν ἐν τῇ παρεµβολῇ λέγων Ἀνὴρ καὶ γυνὴ µηκέτι ἐργαζέσθωσαν εἰς τὰς
  ἀπαρχὰς τοῦ ἁγίου· καὶ ἐκωλύθη ὁ λαὸς ἔτι προσφέρειν. <span style=
  "color:#b00e23">(7)</span> καὶ τὰ ἔργα ἦν αὐτοῖς ἱκανὰ εἰς τὴν κατασκευὴν
  ποιῆσαι, καὶ προσκατέλιπον. <span style="color:#b00e23">(8)</span> Καὶ
  ἐποίησεν πᾶς σοφὸς ἐν τοῖς ἐργαζοµένοις τὰς στολὰς τῶν ἁγίων, αἵ εἰσιν Ααρων
  τῷ ἱερεῖ, καθὰ συνέταξεν κύριος τῷ Μωυσῇ. <span style=
  "color:#b00e23">(9)</span> καὶ ἐποίησαν τὴν ἐπωµίδα ἐκ χρυσίου καὶ ὑακίνθου
  καὶ πορφύρας καὶ κοκκίνου νενησµένου καὶ βύσσου κεκλωσµένης. <span style=
  "color:#b00e23">(10)</span> καὶ ἐτµήθη τὰ πέταλα τοῦ χρυσίου τρίχες ὥστε
  συνυφᾶναι σὺν τῇ ὑακίνθῳ καὶ τῇ πορφύρᾳ καὶ σὺν τῷ κοκκίνῳ τῷ διανενησµένῳ
  καὶ σὺν τῇ βύσσῳ τῇ κεκλωσµένῃ ἔργον ὑφαντόν· <span style=
  "color:#b00e23">(11)</span> ἐποίησαν αὐτὸ ἐπωµίδας συνεχούσας ἐξ ἀµφοτέρων
  τῶν µερῶν, <span style="color:#b00e23">(12)</span> ἔργον ὑφαντὸν εἰς ἄMηλα
  συµπεπλεγµένον καθ’ ἑαυτὸ ἐξ αὐτοῦ ἐποίησαν κατὰ τὴν αὐτοῦ ποίησιν ἐκ χρυσίου
  καὶ ὑακίνθου καὶ πορφύρας καὶ κοκκίνου διανενησµένου καὶ βύσσου κεκλωσµένης,
  καθὰ συνέταξεν κύριος τῷ Μωυσῇ. <span style="color:#b00e23">(13)</span> καὶ
  ἐποίησαν ἀµφοτέρους τοὺς λίθους τῆς σµαράγδου συµπεπορπηµένους καὶ
  περισεσιαλωµένους χρυσίῳ, γεγλυµµένους καὶ ἐκκεκολαµµένους ἐκκόλαµµα
  σφραγῖδος ἐκ τῶν ὀνοµάτων τῶν υἱῶν Ισραηλ· <span style=
  "color:#b00e23">(14)</span> καὶ ἐπέθηκεν αὐτοὺς ἐπὶ τοὺς ὤµους τῆς ἐπωµίδος,
  λίθους µνηµοσύνου τῶν υἱῶν Ισραηλ, καθὰ συνέταξεν κύριος τῷ Μωυσῇ.
  <span style="color:#b00e23">(15)</span> Καὶ ἐποίησαν λογεῖον, ἔργον ὑφαντὸν
  ποικιλίᾳ κατὰ τὸ ἔργον τῆς ἐπωµίδος ἐκ χρυσίου καὶ ὑακίνθου καὶ πορφύρας καὶ
  κοκκίνου διανενησµένου καὶ βύσσου κεκλωσµένης· <span style=
  "color:#b00e23">(16)</span> τετράγωνον διπλοῦν ἐποίησαν τὸ λογεῖον, σπιθαµῆς
  τὸ µῆκος καὶ σπιθαµῆς τὸ εὖρος, διπλοῦν. <span style=
  "color:#b00e23">(17)</span> καὶ συνυφάνθη ἐν αὐτῷ ὕφασµα κατάλιθον
  τετράστιχον· στίχος λίθων σάρδιον καὶ τοπάζιον καὶ σµάραγδος, ὁ στίχος ὁ εἷς·
  <span style="color:#b00e23">(18)</span> καὶ ὁ στίχος ὁ δεύτερος ἄνθραξ καὶ
  σάπφειρος καὶ ἴασπις· <span style="color:#b00e23">(19)</span> καὶ ὁ στίχος ὁ
  τρίτος λιγύριον καὶ ἀχάτης καὶ ἀµέθυστος· <span style=
  "color:#b00e23">(20)</span> καὶ ὁ στίχος ὁ τέταρτος χρυσόλιθος καὶ βηρύλλιον
  καὶ ὀνύχιον· περικεκυκλωµένα χρυσίῳ καὶ συνδεδεµένα χρυσίῳ. <span style=
  "color:#b00e23">(21)</span> καὶ οἱ λίθοι ἦσαν ἐκ τῶν ὀνοµάτων τῶν υἱῶν Ισραηλ
  δώδεκα ἐκ τῶν ὀνοµάτων αὐτῶν, ἐγγεγραµµένα εἰς σφραγῖδας, ἕκαστος ἐκ τοῦ
  ἑαυτοῦ ὀνόµατος, εἰς τὰς δώδεκα φυλάς. <span style=
  "color:#b00e23">(22)</span> καὶ ἐποίησαν ἐπὶ τὸ λογεῖον κροσσοὺς
  συµπεπλεγµένους, ἔργον ἐµπλοκίου ἐκ χρυσίου καθαροῦ· <span style=
  "color:#b00e23">(23)</span> καὶ ἐποίησαν δύο ἀσπιδίσκας χρυσᾶς καὶ δύο
  δακτυλίους χρυσοῦς καὶ ἐπέθηκαν τοὺς δύο δακτυλίους τοὺς χρυσοῦς ἐπ’
  ἀµφοτέρας τὰς ἀρχὰς τοῦ λογείου· <span style="color:#b00e23">(24)</span> καὶ
  ἐπέθηκαν τὰ ἐµπλόκια ἐκ χρυσίου ἐπὶ τοὺς δακτυλίους ἐπ’ ἀµφοτέρων τῶν µερῶν
  τοῦ λογείου <span style="color:#b00e23">(25)</span> καὶ εἰς τὰς δύο συµβολὰς
  τὰ δύο ἐµπλόκια καὶ ἐπέθηκαν ἐπὶ τὰς δύο ἀσπιδίσκας καὶ ἐπέθηκαν ἐπὶ τοὺς
  ὤµους τῆς ἐπωµίδος ἐξ ἐναντίας κατὰ πρόσωπον. <span style=
  "color:#b00e23">(26)</span> καὶ ἐποίησαν δύο δακτυλίους χρυσοῦς καὶ ἐπέθηκαν
  ἐπὶ τὰ δύο πτερύγια ἐπ’ ἄκρου τοῦ λογείου ἐπὶ τὸ ἄκρον τοῦ ὀπισθίου τῆς
  ἐπωµίδος ἔσωθεν. <span style="color:#b00e23">(27)</span> καὶ ἐποίησαν δύο
  δακτυλίους χρυσοῦς καὶ ἐπέθηκαν ἐπ’ ἀµφοτέρους τοὺς ὤµους τῆς ἐπωµίδος
  κάτωθεν αὐτοῦ κατὰ πρόσωπον κατὰ τὴν συµβολὴν ἄνωθεν τῆς συνυφῆς τῆς
  ἐπωµίδος. <span style="color:#b00e23">(28)</span> καὶ συνέσφιγξεν τὸ λογεῖον
  ἀπὸ τῶν δακτυλίων τῶν ἐπ’ αὐτοῦ εἰς τοὺς δακτυλίους τῆς ἐπωµίδος,
  συνεχοµένους ἐκ τῆς ὑακίνθου, συµπεπλεγµένους εἰς τὸ ὕφασµα τῆς ἐπωµίδος, ἵνα
  µὴ χαλᾶται τὸ λογεῖον ἀπὸ τῆς ἐπωµίδος, καθὰ συνέταξεν κύριος τῷ Μωυσῇ.
  <span style="color:#b00e23">(29)</span> Καὶ ἐποίησαν τὸν ὑποδύτην ὑπὸ τὴν
  ἐπωµίδα, ἔργον ὑφαντὸν ὅλον ὑακίνθινον· <span style=
  "color:#b00e23">(30)</span> τὸ δὲ περιστόµιον τοῦ ὑποδύτου ἐν τῷ µέσῳ
  διυφασµένον συµπλεκτόν, ᾤαν ἔχον κύκλῳ τὸ περιστόµιον ἀδιάλυτον. <span style=
  "color:#b00e23">(31)</span> καὶ ἐποίησαν ἐπὶ τοῦ λώµατος τοῦ ὑποδύτου κάτωθεν
  ὡς ἐξανθούσης ῥόας ῥοίσκους ἐξ ὑακίνθου καὶ πορφύρας καὶ κοκκίνου νενησµένου
  καὶ βύσσου κεκλωσµένης <span style="color:#b00e23">(32)</span> καὶ ἐποίησαν
  κώδωνας χρυσοῦς καὶ ἐπέθηκαν τοὺς κώδωνας ἐπὶ τὸ λῶµα τοῦ ὑποδύτου κύκλῳ ἀνὰ
  µέσον τῶν ῥοίσκων· <span style="color:#b00e23">(33)</span> κώδων χρυσοῦς καὶ
  ῥοίσκος ἐπὶ τοῦ λώµατος τοῦ ὑποδύτου κύκλῳ εἰς τὸ λειτουργεῖν, καθὰ συνέταξεν
  κύριος τῷ Μωυσῇ. <span style="color:#b00e23">(34)</span> Καὶ ἐποίησαν χιτῶνας
  βυσσίνους ἔργον ὑφαντὸν Ααρων καὶ τοῖς υἱοῖς αὐτοῦ <span style=
  "color:#b00e23">(35)</span> καὶ τὰς κιδάρεις ἐκ βύσσου καὶ τὴν µίτραν ἐκ
  βύσσου καὶ τὰ περισκελῆ ἐκ βύσσου κεκλωσµένης <span style=
  "color:#b00e23">(36)</span> καὶ τὰς ζώνας αὐτῶν ἐκ βύσσου καὶ ὑακίνθου καὶ
  πορφύρας καὶ κοκκίνου νενησµένου, ἔργον ποικιλτοῦ, ὃν τρόπον συνέταξεν κύριος
  τῷ Μωυσῇ. <span style="color:#b00e23">(37)</span> Καὶ ἐποίησαν τὸ πέταλον τὸ
  χρυσοῦν, ἀφόρισµα τοῦ ἁγίου, χρυσίου καθαροῦ· καὶ ἔγραψεν ἐπ’ αὐτοῦ γράµµατα
  ἐκτετυπωµένα σφραγῖδος Ἁγίασµα κυρίῳ· <span style="color:#b00e23">(38)</span>
  καὶ ἐπέθηκαν ἐπ’ αὐτὸ λῶµα ὑακίνθινον ὥστε ἐπικεῖσθαι ἐπὶ τὴν µίτραν ἄνωθεν,
  ὃν τρόπον συνέταξεν κύριος τῷ Μωυσῇ.
  <h3 id="exodus37">37</h3><span style="color:#b00e23">(1)</span> Καὶ ἐποίησαν
  τῇ σκηνῇ δέκα αὐλαίας, <span style="color:#b00e23">(2)</span> ὀκτὼ καὶ εἴκοσι
  πήχεων µῆκος τῆς αὐλαίας τῆς µιᾶς — τὸ αὐτὸ ἦσαν πᾶσαι — καὶ τεσσάρων πηχῶν
  τὸ εὖρος τῆς αὐλαίας τῆς µιᾶς. <span style="color:#b00e23">(3)</span> καὶ
  ἐποίησαν τὸ καταπέτασµα ἐξ ὑακίνθου καὶ πορφύρας καὶ κοκκίνου νενησµένου καὶ
  βύσσου κεκλωσµένης, ἔργον ὑφάντου χερουβιµ, <span style=
  "color:#b00e23">(4)</span> καὶ ἐπέθηκαν αὐτὸ ἐπὶ τέσσαρας στύλους ἀσήπτους
  κατακεχρυσωµένους ἐν χρυσίῳ, καὶ αἱ κεφαλίδες αὐτῶν χρυσαῖ, καὶ αἱ βάσεις
  αὐτῶν τέσσαρες ἀργυραῖ. <span style="color:#b00e23">(5)</span> καὶ ἐποίησαν
  τὸ καταπέτασµα τῆς θύρας τῆς σκηνῆς τοῦ µαρτυρίου ἐξ ὑακίνθου καὶ πορφύρας
  καὶ κοκκίνου νενησµένου καὶ βύσσου κεκλωσµένης, ἔργον ὑφάντου χερουβιµ,
  <span style="color:#b00e23">(6)</span> καὶ τοὺς στύλους αὐτοῦ πέντε καὶ τοὺς
  κρίκους· καὶ τὰς κεφαλίδας αὐτῶν καὶ τὰς ψαλίδας αὐτῶν κατεχρύσωσαν χρυσίῳ,
  καὶ αἱ βάσεις αὐτῶν πέντε χαλκαῖ. <span style="color:#b00e23">(7)</span> Καὶ
  ἐποίησαν τὴν αὐλήν· τὰ πρὸς λίβα ἱστία τῆς αὐλῆς ἐκ βύσσου κεκλωσµένης ἑκατὸν
  ἐφ’ ἑκατόν, <span style="color:#b00e23">(8)</span> καὶ οἱ στῦλοι αὐτῶν
  εἴκοσι, καὶ αἱ βάσεις αὐτῶν εἴκοσι· <span style="color:#b00e23">(9)</span>
  καὶ τὸ κλίτος τὸ πρὸς βορρᾶν ἑκατὸν ἐφ’ ἑκατόν, καὶ οἱ στῦλοι αὐτῶν εἴκοσι,
  καὶ αἱ βάσεις αὐτῶν εἴκοσι· <span style="color:#b00e23">(10)</span> καὶ τὸ
  κλίτος τὸ πρὸς θάλασσαν αὐλαῖαι πεντήκοντα πήχεων, στῦλοι αὐτῶν δέκα, καὶ αἱ
  βάσεις αὐτῶν δέκα· <span style="color:#b00e23">(11)</span> καὶ τὸ κλίτος τὸ
  πρὸς ἀνατολὰς πεντήκοντα πήχεων, <span style="color:#b00e23">(12)</span>
  ἱστία πεντεκαίδεκα πήχεων τὸ κατὰ νώτου, καὶ οἱ στῦλοι αὐτῶν τρεῖς, καὶ αἱ
  βάσεις αὐτῶν τρεῖς, <span style="color:#b00e23">(13)</span> καὶ ἐπὶ τοῦ νώτου
  τοῦ δευτέρου ἔνθεν καὶ ἔνθεν κατὰ τὴν πύλην τῆς αὐλῆς αὐλαῖαι πεντεκαίδεκα
  πήχεων, καὶ οἱ στῦλοι αὐτῶν τρεῖς, καὶ αἱ βάσεις αὐτῶν τρεῖς. <span style=
  "color:#b00e23">(14)</span> πᾶσαι αἱ αὐλαῖαι τῆς αὐλῆς ἐκ βύσσου κεκλωσµένης,
  <span style="color:#b00e23">(15)</span> καὶ αἱ βάσεις τῶν στύλων χαλκαῖ, καὶ
  αἱ ἀγκύλαι αὐτῶν ἀργυραῖ, καὶ αἱ κεφαλίδες αὐτῶν περιηργυρωµέναι ἀργυρίῳ, καὶ
  οἱ στῦλοι περιηργυρωµένοι ἀργυρίῳ, πάντες οἱ στῦλοι τῆς αὐλῆς. — <span style=
  "color:#b00e23">(16)</span> καὶ τὸ καταπέτασµα τῆς πύλης τῆς αὐλῆς ἔργον
  ποικιλτοῦ ἐξ ὑακίνθου καὶ πορφύρας καὶ κοκκίνου νενησµένου καὶ βύσσου
  κεκλωσµένης, εἴκοσι πήχεων τὸ µῆκος, καὶ τὸ ὕψος καὶ τὸ εὖρος πέντε πήχεων
  ἐξισούµενον τοῖς ἱστίοις τῆς αὐλῆς· <span style="color:#b00e23">(17)</span>
  καὶ οἱ στῦλοι αὐτῶν τέσσαρες, καὶ αἱ βάσεις αὐτῶν τέσσαρες χαλκαῖ, καὶ αἱ
  ἀγκύλαι αὐτῶν ἀργυραῖ, καὶ αἱ κεφαλίδες αὐτῶν περιηργυρωµέναι ἀργυρίῳ·
  <span style="color:#b00e23">(18)</span> καὶ αὐτοὶ περιηργυρωµένοι ἀργυρίῳ,
  καὶ πάντες οἱ πάσσαλοι τῆς αὐλῆς κύκλῳ χαλκοῖ. <span style=
  "color:#b00e23">(19)</span> Καὶ αὕτη ἡ σύνταξις τῆς σκηνῆς τοῦ µαρτυρίου,
  καθὰ συνετάγη Μωυσῇ τὴν λειτουργίαν εἶναι τῶν Λευιτῶν διὰ Ιθαµαρ τοῦ υἱοῦ
  Ααρων τοῦ ἱερέως. <span style="color:#b00e23">(20)</span> καὶ Βεσελεηλ ὁ τοῦ
  Ουριου ἐκ φυλῆς Ιουδα ἐποίησεν καθὰ συνέταξεν κύριος τῷ Μωυσῇ, <span style=
  "color:#b00e23">(21)</span> καὶ Ελιαβ ὁ τοῦ Αχισαµακ ἐκ τῆς φυλῆς Δαν, ὃς
  ἠρχιτεκτόνησεν τὰ ὑφαντὰ καὶ τὰ ῥαφιδευτὰ καὶ ποικιλτικὰ ὑφᾶναι τῷ κοκκίνῳ
  καὶ τῇ βύσσῳ.
  <h3 id="exodus38">38</h3><span style="color:#b00e23">(1)</span> Καὶ ἐποίησεν
  Βεσελεηλ τὴν κιβωτὸν <span style="color:#b00e23">(2)</span> καὶ κατεχρύσωσεν
  αὐτὴν χρυσίῳ καθαρῷ ἔσωθεν καὶ ἔξωθεν. <span style="color:#b00e23">(3)</span>
  καὶ ἐχώνευσεν αὐτῇ τέσσαρας δακτυλίους χρυσοῦς, δύο ἐπὶ τὸ κλίτος τὸ ἓν καὶ
  δύο ἐπὶ τὸ κλίτος τὸ δεύτερον, <span style="color:#b00e23">(4)</span> εὐρεῖς
  τοῖς διωστῆρσιν ὥστε αἴρειν αὐτὴν ἐν αὐτοῖς. <span style=
  "color:#b00e23">(5)</span> καὶ ἐποίησεν τὸ ἱλαστήριον ἐπάνωθεν τῆς κιβωτοῦ ἐκ
  χρυσίου <span style="color:#b00e23">(6)</span> καὶ τοὺς δύο χερουβιµ χρυσοῦς,
  <span style="color:#b00e23">(7)</span> χερουβ ἕνα ἐπὶ τὸ ἄκρον τοῦ ἱλαστηρίου
  τὸ ἓν καὶ χερουβ ἕνα ἐπὶ τὸ ἄκρον τὸ δεύτερον τοῦ ἱλαστηρίου, <span style=
  "color:#b00e23">(8)</span> σκιάζοντα ταῖς πτέρυξιν αὐτῶν ἐπὶ τὸ ἱλαστήριον.
  <span style="color:#b00e23">(9)</span> Καὶ ἐποίησεν τὴν τράπεζαν τὴν
  προκειµένην ἐκ χρυσίου καθαροῦ· <span style="color:#b00e23">(10)</span> καὶ
  ἐχώνευσεν αὐτῇ τέσσαρας δακτυλίους, δύο ἐπὶ τοῦ κλίτους τοῦ ἑνὸς καὶ δύο ἐπὶ
  τοῦ κλίτους τοῦ δευτέρου, εὐρεῖς ὥστε αἴρειν τοῖς διωστῆρσιν ἐν αὐτοῖς.
  <span style="color:#b00e23">(11)</span> καὶ τοὺς διωστῆρας τῆς κιβωτοῦ καὶ
  τῆς τραπέζης ἐποίησεν καὶ κατεχρύσωσεν αὐτοὺς χρυσίῳ. <span style=
  "color:#b00e23">(12)</span> καὶ ἐποίησεν τὰ σκεύη τῆς τραπέζης, τά τε τρύβλια
  καὶ τὰς θυίσκας καὶ τοὺς κυάθους καὶ τὰ σπονδεῖα, ἐν οἷς σπείσει ἐν αὐτοῖς,
  χρυσᾶ. <span style="color:#b00e23">(13)</span> Καὶ ἐποίησεν τὴν λυχνίαν, ἣ
  φωτίζει, χρυσῆν, στερεὰν τὸν καυλόν, <span style="color:#b00e23">(14)</span>
  καὶ τοὺς καλαµίσκους ἐξ ἀµφοτέρων τῶν µερῶν αὐτῆς· <span style=
  "color:#b00e23">(15)</span> ἐκ τῶν καλαµίσκων αὐτῆς οἱ βλαστοὶ ἐξέχοντες,
  τρεῖς ἐκ τούτου καὶ τρεῖς ἐκ τούτου, ἐξισούµενοι ἀλλήλοις· <span style=
  "color:#b00e23">(16)</span> καὶ τὰ λαµπαδεῖα αὐτῶν, ἅ ἐστιν ἐπὶ τῶν ἄκρων,
  καρυωτὰ ἐξ αὐτῶν· καὶ τὰ ἐνθέµια ἐξ αὐτῶν, ἵνα ὦσιν ἐπ’ αὐτῶν οἱ λύχνοι, καὶ
  τὸ ἐνθέµιον τὸ ἕβδοµον ἀπ’ ἄκρου τοῦ λαµπαδείου ἐπὶ τῆς κορυφῆς ἄνωθεν,
  στερεὸν ὅλον χρυσοῦν· <span style="color:#b00e23">(17)</span> καὶ ἑπτὰ
  λύχνους ἐπ’ αὐτῆς χρυσοῦς καὶ τὰς λαβίδας αὐτῆς χρυσᾶς καὶ τὰς ἐπαρυστρίδας
  αὐτῶν χρυσᾶς. <span style="color:#b00e23">(18)</span> Οὗτος περιηργύρωσεν
  τοὺς στύλους καὶ ἐχώνευσεν τῷ στύλῳ δακτυλίους χρυσοῦς καὶ ἐχρύσωσεν τοὺς
  µοχλοὺς χρυσίῳ καὶ κατεχρύσωσεν τοὺς στύλους τοῦ καταπετάσµατος χρυσίῳ καὶ
  ἐποίησεν τὰς ἀγκύλας χρυσᾶς. <span style="color:#b00e23">(19)</span> οὗτος
  ἐποίησεν καὶ τοὺς κρίκους τῆς σκηνῆς χρυσοῦς καὶ τοὺς κρίκους τῆς αὐλῆς καὶ
  κρίκους εἰς τὸ ἐκτείνειν τὸ κατακάλυµµα ἄνωθεν χαλκοῦς. <span style=
  "color:#b00e23">(20)</span> οὗτος ἐχώνευσεν τὰς κεφαλίδας τὰς ἀργυρᾶς τῆς
  σκηνῆς καὶ τὰς κεφαλίδας τὰς χαλκᾶς τῆς θύρας τῆς σκηνῆς καὶ τὴν πύλην τῆς
  αὐλῆς καὶ ἀγκύλας ἐποίησεν τοῖς στύλοις ἀργυρᾶς ἐπὶ τῶν στύλων· οὗτος
  περιηργύρωσεν αὐτάς. <span style="color:#b00e23">(21)</span> οὗτος ἐποίησεν
  καὶ τοὺς πασσάλους τῆς σκηνῆς καὶ τοὺς πασσάλους τῆς αὐλῆς χαλκοῦς.
  <span style="color:#b00e23">(22)</span> οὗτος ἐποίησεν τὸ θυσιαστήριον τὸ
  χαλκοῦν ἐκ τῶν πυρείων τῶν χαλκῶν, ἃ ἦσαν τοῖς ἀνδράσιν τοῖς καταστασιάσασι
  µετὰ τῆς Κορε συναγωγῆς. <span style="color:#b00e23">(23)</span> οὗτος
  ἐποίησεν πάντα τὰ σκεύη τοῦ θυσιαστηρίου καὶ τὸ πυρεῖον αὐτοῦ καὶ τὴν βάσιν
  καὶ τὰς φιάλας καὶ τὰς κρεάγρας χαλκᾶς. <span style=
  "color:#b00e23">(24)</span> οὗτος ἐποίησεν τῷ θυσιαστηρίῳ παράθεµα, ἔργον
  δικτυωτόν, κάτωθεν τοῦ πυρείου ὑπὸ αὐτὸ ἕως τοῦ ἡµίσους αὐτοῦ καὶ ἐπέθηκεν
  αὐτῷ τέσσαρας δακτυλίους ἐκ τῶν τεσσάρων µερῶν τοῦ παραθέµατος τοῦ
  θυσιαστηρίου χαλκοῦς, τοῖς µοχλοῖς εὐρεῖς ὥστε αἴρειν τὸ θυσιαστήριον ἐν
  αὐτοῖς. <span style="color:#b00e23">(25)</span> οὗτος ἐποίησεν τὸ ἔλαιον τῆς
  χρίσεως τὸ ἅγιον καὶ τὴν σύνθεσιν τοῦ θυµιάµατος, καθαρὸν ἔργον µυρεψοῦ.
  <span style="color:#b00e23">(26)</span> οὗτος ἐποίησεν τὸν λουτῆρα χαλκοῦν
  καὶ τὴν βάσιν αὐτοῦ χαλκῆν ἐκ τῶν κατόπτρων τῶν νηστευσασῶν, αἳ ἐνήστευσαν
  παρὰ τὰς θύρας τῆς σκηνῆς τοῦ µαρτυρίου ἐν ᾗ ἡµέρᾳ ἔπηξεν αὐτήν· <span style=
  "color:#b00e23">(27)</span> καὶ ἐποίησεν τὸν λουτῆρα, ἵνα νίπτωνται ἐξ αὐτοῦ
  Μωυσῆς καὶ Ααρων καὶ οἱ υἱοὶ αὐτοῦ τὰς χεῖρας αὐτῶν καὶ τοὺς πόδας·
  εἰσπορευοµένων αὐτῶν εἰς τὴν σκηνὴν τοῦ µαρτυρίου ἢ ὅταν προσπορεύωνται πρὸς
  τὸ θυσιαστήριον λειτουργεῖν, ἐνίπτοντο ἐξ αὐτοῦ, καθάπερ συνέταξεν κύριος τῷ
  Μωυσῇ.
  <h3 id="exodus39">39</h3><span style="color:#b00e23">(1)</span> Πᾶν τὸ
  χρυσίον, ὃ κατειργάσθη εἰς τὰ ἔργα κατὰ πᾶσαν τὴν ἐργασίαν τῶν ἁγίων, ἐγένετο
  χρυσίου τοῦ τῆς ἀπαρχῆς ἐννέα καὶ εἴκοσι τάλαντα καὶ ἑπτακόσιοι εἴκοσι σίκλοι
  κατὰ τὸν σίκλον τὸν ἅγιον· <span style="color:#b00e23">(2)</span> καὶ
  ἀργυρίου ἀφαίρεµα παρὰ τῶν ἐπεσκεµµένων ἀνδρῶν τῆς συναγωγῆς ἑκατὸν τάλαντα
  καὶ χίλιοι ἑπτακόσιοι ἑβδοµήκοντα πέντε σίκλοι, <span style=
  "color:#b00e23">(3)</span> δραχµὴ µία τῇ κεφαλῇ τὸ ἥµισυ τοῦ σίκλου κατὰ τὸν
  σίκλον τὸν ἅγιον, πᾶς ὁ παραπορευόµενος τὴν ἐπίσκεψιν ἀπὸ εἰκοσαετοῦς καὶ
  ἐπάνω εἰς τὰς ἑξήκοντα µυριάδας καὶ τρισχίλιοι πεντακόσιοι καὶ πεντήκοντα.
  <span style="color:#b00e23">(4)</span> καὶ ἐγενήθη τὰ ἑκατὸν τάλαντα τοῦ
  ἀργυρίου εἰς τὴν χώνευσιν τῶν ἑκατὸν κεφαλίδων τῆς σκηνῆς καὶ εἰς τὰς
  κεφαλίδας τοῦ καταπετάσµατος, ἑκατὸν κεφαλίδες εἰς τὰ ἑκατὸν τάλαντα,
  τάλαντον τῇ κεφαλίδι. <span style="color:#b00e23">(5)</span> καὶ τοὺς χιλίους
  ἑπτακοσίους ἑβδοµήκοντα πέντε σίκλους ἐποίησαν εἰς τὰς ἀγκύλας τοῖς στύλοις,
  καὶ κατεχρύσωσεν τὰς κεφαλίδας αὐτῶν καὶ κατεκόσµησεν αὐτούς. <span style=
  "color:#b00e23">(6)</span> καὶ ὁ χαλκὸς τοῦ ἀφαιρέµατος ἑβδοµήκοντα τάλαντα
  καὶ χίλιοι πεντακόσιοι σίκλοι. <span style="color:#b00e23">(7)</span> καὶ
  ἐποίησεν ἐξ αὐτοῦ τὰς βάσεις τῆς θύρας τῆς σκηνῆς τοῦ µαρτυρίου <span style=
  "color:#b00e23">(8)</span> καὶ τὰς βάσεις τῆς αὐλῆς κύκλῳ καὶ τὰς βάσεις τῆς
  πύλης τῆς αὐλῆς καὶ τοὺς πασσάλους τῆς σκηνῆς καὶ τοὺς πασσάλους τῆς αὐλῆς
  κύκλῳ <span style="color:#b00e23">(9)</span> καὶ τὸ παράθεµα τὸ χαλκοῦν τοῦ
  θυσιαστηρίου καὶ πάντα τὰ σκεύη τοῦ θυσιαστηρίου καὶ πάντα τὰ ἐργαλεῖα τῆς
  σκηνῆς τοῦ µαρτυρίου. <span style="color:#b00e23">(10)</span> καὶ ἐποίησαν οἱ
  υἱοὶ Ισραηλ καθὰ συνέταξεν κύριος τῷ Μωυσῇ, οὕτως ἐποίησαν. <span style=
  "color:#b00e23">(11)</span> Τὸ δὲ λοιπὸν χρυσίον τοῦ ἀφαιρέµατος ἐποίησαν
  σκεύη εἰς τὸ λειτουργεῖν ἐν αὐτοῖς ἔναντι κυρίου. <span style=
  "color:#b00e23">(12)</span> καὶ τὴν καταλειφθεῖσαν ὑάκινθον καὶ πορφύραν καὶ
  τὸ κόκκινον ἐποίησαν στολὰς λειτουργικὰς Ααρων ὥστε λειτουργεῖν ἐν αὐταῖς ἐν
  τῷ ἁγίῳ. <span style="color:#b00e23">(13)</span> Καὶ ἤνεγκαν τὰς στολὰς πρὸς
  Μωυσῆν καὶ τὴν σκηνὴν καὶ τὰ σκεύη αὐτῆς καὶ τὰς βάσεις καὶ τοὺς µοχλοὺς
  αὐτῆς καὶ τοὺς στύλους <span style="color:#b00e23">(14)</span> καὶ τὴν
  κιβωτὸν τῆς διαθήκης καὶ τοὺς διωστῆρας αὐτῆς <span style=
  "color:#b00e23">(15)</span> καὶ τὸ θυσιαστήριον καὶ πάντα τὰ σκεύη αὐτοῦ καὶ
  τὸ ἔλαιον τῆς χρίσεως καὶ τὸ θυµίαµα τῆς συνθέσεως <span style=
  "color:#b00e23">(16)</span> καὶ τὴν λυχνίαν τὴν καθαρὰν καὶ τοὺς λύχνους
  αὐτῆς, λύχνους τῆς καύσεως, καὶ τὸ ἔλαιον τοῦ φωτὸς <span style=
  "color:#b00e23">(17)</span> καὶ τὴν τράπεζαν τῆς προθέσεως καὶ πάντα τὰ αὐτῆς
  σκεύη καὶ τοὺς ἄρτους τοὺς προκειµένους <span style=
  "color:#b00e23">(18)</span> καὶ τὰς στολὰς τοῦ ἁγίου, αἵ εἰσιν Ααρων, καὶ τὰς
  στολὰς τῶν υἱῶν αὐτοῦ εἰς τὴν ἱερατείαν <span style=
  "color:#b00e23">(19)</span> καὶ τὰ ἱστία τῆς αὐλῆς καὶ τοὺς στύλους καὶ τὸ
  καταπέτασµα τῆς θύρας τῆς σκηνῆς καὶ τῆς πύλης τῆς αὐλῆς καὶ πάντα τὰ σκεύη
  τῆς σκηνῆς καὶ πάντα τὰ ἐργαλεῖα αὐτῆς <span style=
  "color:#b00e23">(20)</span> καὶ τὰς διφθέρας δέρµατα κριῶν ἠρυθροδανωµένα καὶ
  τὰ καλύµµατα δέρµατα ὑακίνθινα καὶ τῶν λοιπῶν τὰ ἐπικαλύµµατα <span style=
  "color:#b00e23">(21)</span> καὶ τοὺς πασσάλους καὶ πάντα τὰ ἐργαλεῖα τὰ εἰς
  τὰ ἔργα τῆς σκηνῆς τοῦ µαρτυρίου· <span style="color:#b00e23">(22)</span> ὅσα
  συνέταξεν κύριος τῷ Μωυσῇ, οὕτως ἐποίησαν οἱ υἱοὶ Ισραηλ πᾶσαν τὴν ἀποσκευήν.
  <span style="color:#b00e23">(23)</span> καὶ εἶδεν Μωυσῆς πάντα τὰ ἔργα, καὶ
  ἦσαν πεποιηκότες αὐτὰ ὃν τρόπον συνέταξεν κύριος τῷ Μωυσῇ, οὕτως ἐποίησαν
  αὐτά· καὶ εὐλόγησεν αὐτοὺς Μωυσῆς.
  <h3 id="exodus40">40</h3><span style="color:#b00e23">(1)</span> Καὶ ἐλάλησεν
  κύριος πρὸς Μωυσῆν λέγων <span style="color:#b00e23">(2)</span> Ἐν ἡµέρᾳ µιᾷ
  τοῦ µηνὸς τοῦ πρώτου νουµηνίᾳ στήσεις τὴν σκηνὴν τοῦ µαρτυρίου <span style=
  "color:#b00e23">(3)</span> καὶ θήσεις τὴν κιβωτὸν τοῦ µαρτυρίου καὶ σκεπάσεις
  τὴν κιβωτὸν τῷ καταπετάσµατι <span style="color:#b00e23">(4)</span> καὶ
  εἰσοίσεις τὴν τράπεζαν καὶ προθήσεις τὴν πρόθεσιν αὐτῆς καὶ εἰσοίσεις τὴν
  λυχνίαν καὶ ἐπιθήσεις τοὺς λύχνους αὐτῆς <span style=
  "color:#b00e23">(5)</span> καὶ θήσεις τὸ θυσιαστήριον τὸ χρυσοῦν εἰς τὸ
  θυµιᾶν ἐναντίον τῆς κιβωτοῦ καὶ ἐπιθήσεις κάλυµµα καταπετάσµατος ἐπὶ τὴν
  θύραν τῆς σκηνῆς τοῦ µαρτυρίου <span style="color:#b00e23">(6)</span> καὶ τὸ
  θυσιαστήριον τῶν καρπωµάτων θήσεις παρὰ τὰς θύρας τῆς σκηνῆς τοῦ µαρτυρίου
  <span style="color:#b00e23">(8)</span> καὶ περιθήσεις τὴν σκηνὴν καὶ πάντα τὰ
  αὐτῆς ἁγιάσεις κύκλῳ. <span style="color:#b00e23">(9)</span> καὶ λήµψῃ τὸ
  ἔλαιον τοῦ χρίσµατος καὶ χρίσεις τὴν σκηνὴν καὶ πάντα τὰ ἐν αὐτῇ καὶ ἁγιάσεις
  αὐτὴν καὶ πάντα τὰ σκεύη αὐτῆς, καὶ ἔσται ἁγία. <span style=
  "color:#b00e23">(10)</span> καὶ χρίσεις τὸ θυσιαστήριον τῶν καρπωµάτων καὶ
  πάντα αὐτοῦ τὰ σκεύη καὶ ἁγιάσεις τὸ θυσιαστήριον, καὶ ἔσται τὸ θυσιαστήριον
  ἅγιον τῶν ἁγίων. <span style="color:#b00e23">(12)</span> καὶ προσάξεις Ααρων
  καὶ τοὺς υἱοὺς αὐτοῦ ἐπὶ τὰς θύρας τῆς σκηνῆς τοῦ µαρτυρίου καὶ λούσεις
  αὐτοὺς ὕδατι <span style="color:#b00e23">(13)</span> καὶ ἐνδύσεις Ααρων τὰς
  στολὰς τὰς ἁγίας καὶ χρίσεις αὐτὸν καὶ ἁγιάσεις αὐτόν, καὶ ἱερατεύσει µοι·
  <span style="color:#b00e23">(14)</span> καὶ τοὺς υἱοὺς αὐτοῦ προσάξεις καὶ
  ἐνδύσεις αὐτοὺς χιτῶνας <span style="color:#b00e23">(15)</span> καὶ ἀλείψεις
  αὐτούς, ὃν τρόπον ἤλειψας τὸν πατέρα αὐτῶν, καὶ ἱερατεύσουσίν µοι· καὶ ἔσται
  ὥστε εἶναι αὐτοῖς χρῖσµα ἱερατείας εἰς τὸν αἰῶνα εἰς τὰς γενεὰς αὐτῶν.
  <span style="color:#b00e23">(16)</span> καὶ ἐποίησεν Μωυσῆς πάντα, ὅσα
  ἐνετείλατο αὐτῷ κύριος, οὕτως ἐποίησεν. <span style=
  "color:#b00e23">(17)</span> Καὶ ἐγένετο ἐν τῷ µηνὶ τῷ πρώτῳ τῷ δευτέρῳ ἔτει
  ἐκπορευοµένων αὐτῶν ἐξ Αἰγύπτου νουµηνίᾳ ἐστάθη ἡ σκηνή· <span style=
  "color:#b00e23">(18)</span> καὶ ἔστησεν Μωυσῆς τὴν σκηνὴν καὶ ἐπέθηκεν τὰς
  κεφαλίδας καὶ διενέβαλεν τοὺς µοχλοὺς καὶ ἔστησεν τοὺς στύλους <span style=
  "color:#b00e23">(19)</span> καὶ ἐξέτεινεν τὰς αὐλαίας ἐπὶ τὴν σκηνὴν καὶ
  ἐπέθηκεν τὸ κατακάλυµµα τῆς σκηνῆς ἐπ’ αὐτῆς ἄνωθεν, καθὰ συνέταξεν κύριος τῷ
  Μωυσῇ. — <span style="color:#b00e23">(20)</span> καὶ λαβὼν τὰ µαρτύρια
  ἐνέβαλεν εἰς τὴν κιβωτὸν καὶ ὑπέθηκεν τοὺς διωστῆρας ὑπὸ τὴν κιβωτὸν
  <span style="color:#b00e23">(21)</span> καὶ εἰσήνεγκεν τὴν κιβωτὸν εἰς τὴν
  σκηνὴν καὶ ἐπέθηκεν τὸ κατακάλυµµα τοῦ καταπετάσµατος καὶ ἐσκέπασεν τὴν
  κιβωτὸν τοῦ µαρτυρίου, ὃν τρόπον συνέταξεν κύριος τῷ Μωυσῇ. — <span style=
  "color:#b00e23">(22)</span> καὶ ἔθηκεν τὴν τράπεζαν εἰς τὴν σκηνὴν τοῦ
  µαρτυρίου ἐπὶ τὸ κλίτος τῆς σκηνῆς τοῦ µαρτυρίου τὸ πρὸς βορρᾶν ἔξωθεν τοῦ
  καταπετάσµατος τῆς σκηνῆς <span style="color:#b00e23">(23)</span> καὶ
  προέθηκεν ἐπ’ αὐτῆς ἄρτους τῆς προθέσεως ἔναντι κυρίου, ὃν τρόπον συνέταξεν
  κύριος τῷ Μωυσῇ. — <span style="color:#b00e23">(24)</span> καὶ ἔθηκεν τὴν
  λυχνίαν εἰς τὴν σκηνὴν τοῦ µαρτυρίου εἰς τὸ κλίτος τῆς σκηνῆς τὸ πρὸς νότον
  <span style="color:#b00e23">(25)</span> καὶ ἐπέθηκεν τοὺς λύχνους αὐτῆς
  ἔναντι κυρίου, ὃν τρόπον συνέταξεν κύριος τῷ Μωυσῇ. — <span style=
  "color:#b00e23">(26)</span> καὶ ἔθηκεν τὸ θυσιαστήριον τὸ χρυσοῦν ἐν τῇ σκηνῇ
  τοῦ µαρτυρίου ἀπέναντι τοῦ καταπετάσµατος <span style=
  "color:#b00e23">(27)</span> καὶ ἐθυµίασεν ἐπ’ αὐτοῦ τὸ θυµίαµα τῆς συνθέσεως,
  καθάπερ συνέταξεν κύριος τῷ Μωυσῇ. — <span style="color:#b00e23">(29)</span>
  καὶ τὸ θυσιαστήριον τῶν καρπωµάτων ἔθηκεν παρὰ τὰς θύρας τῆς σκηνῆς
  <span style="color:#b00e23">(33)</span> καὶ ἔστησεν τὴν αὐλὴν κύκλῳ τῆς
  σκηνῆς καὶ τοῦ θυσιαστηρίου. καὶ συνετέλεσεν Μωυσῆς πάντα τὰ ἔργα.
  <span style="color:#b00e23">(34)</span> Καὶ ἐκάλυψεν ἡ νεφέλη τὴν σκηνὴν τοῦ
  µαρτυρίου, καὶ δόξης κυρίου ἐπλήσθη ἡ σκηνή· <span style=
  "color:#b00e23">(35)</span> καὶ οὐκ ἠδυνάσθη Μωυσῆς εἰσελθεῖν εἰς τὴν σκηνὴν
  τοῦ µαρτυρίου, ὅτι ἐπεσκίαζεν ἐπ’ αὐτὴν ἡ νεφέλη καὶ δόξης κυρίου ἐπλήσθη ἡ
  σκηνή. <span style="color:#b00e23">(36)</span> ἡνίκα δ’ ἂν ἀνέβη ἡ νεφέλη ἀπὸ
  τῆς σκηνῆς, ἀνεζεύγνυσαν οἱ υἱοὶ Ισραηλ σὺν τῇ ἀπαρτίᾳ αὐτῶν· <span style=
  "color:#b00e23">(37)</span> εἰ δὲ µὴ ἀνέβη ἡ νεφέλη, οὐκ ἀνεζεύγνυσαν ἕως τῆς
  ἡµέρας, ἧς ἀνέβη ἡ νεφέλη· <span style="color:#b00e23">(38)</span> νεφέλη γὰρ
  ἦν ἐπὶ τῆς σκηνῆς ἡµέρας καὶ πῦρ ἦν ἐπ’ αὐτῆς νυκτὸς ἐναντίον παντὸς Ισραηλ
  ἐν πάσαις ταῖς ἀναζυγαῖς αὐτῶν.
</body>
</html>
