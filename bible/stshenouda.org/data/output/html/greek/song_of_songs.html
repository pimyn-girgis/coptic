<!DOCTYPE html>
<html>
<head>
  <title>Song of Songs</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="song_of_songs">Song of Songs</h2><a href="#song_of_songs1">1</a>
  <a href="#song_of_songs2">2</a> <a href="#song_of_songs3">3</a> <a href=
  "#song_of_songs4">4</a> <a href="#song_of_songs5">5</a> <a href=
  "#song_of_songs6">6</a> <a href="#song_of_songs7">7</a> <a href=
  "#song_of_songs8">8</a>
  <h3 id="song_of_songs1">1</h3><span style="color:#b00e23">(1)</span> ᾎσµα
  ᾀσµάτων, ὅ ἐστιν τῷ Σαλωµων. <span style="color:#b00e23">(2)</span> Φιλησάτω
  µε ἀπὸ φιληµάτων στόµατος αὐτοῦ, ὅτι ἀγαθοὶ µαστοί σου ὑπὲρ οἶνον,
  <span style="color:#b00e23">(3)</span> καὶ ὀσµὴ µύρων σου ὑπὲρ πάντα τὰ
  ἀρώµατα, µύρον ἐκκενωθὲν ὄνοµά σου. διὰ τοῦτο νεάνιδες ἠγάπησάν σε,
  <span style="color:#b00e23">(4)</span> εἵλκυσάν σε, ὀπίσω σου εἰς ὀσµὴν µύρων
  σου δραµοῦµεν. Εἰσήνεγκέν µε ὁ βασιλεὺς εἰς τὸ ταµιεῖον αὐτοῦ. Ἀγαλλιασώµεθα
  καὶ εὐφρανθῶµεν ἐν σοί, ἀγαπήσοµεν µαστούς σου ὑπὲρ οἶνον· εὐθύτης ἠγάπησέν
  σε. <span style="color:#b00e23">(5)</span> Μέλαινά εἰµι καὶ καλή, θυγατέρες
  Ιερουσαληµ, ὡς σκηνώµατα Κηδαρ, ὡς δέρρεις Σαλωµων. <span style=
  "color:#b00e23">(6)</span> µὴ βλέψητέ µε, ὅτι ἐγώ εἰµι µεµελανωµένη, ὅτι
  παρέβλεψέν µε ὁ ἥλιος· υἱοὶ µητρός µου ἐµαχέσαντο ἐν ἐµοί, ἔθεντό µε
  φυλάκισσαν ἐν ἀµπελῶσιν· ἀµπελῶνα ἐµὸν οὐκ ἐφύλαξα. <span style=
  "color:#b00e23">(7)</span> Ἀπάγγειλόν µοι, ὃν ἠγάπησεν ἡ ψυχή µου, ποῦ
  ποιµαίνεις, ποῦ κοιτάζεις ἐν µεσηµβρίᾳ, µήποτε γένωµαι ὡς περιβαλλοµένη ἐπ’
  ἀγέλαις ἑταίρων σου. <span style="color:#b00e23">(8)</span> Ἐὰν µὴ γνῷς
  σεαυτήν, ἡ καλὴ ἐν γυναιξίν, ἔξελθε σὺ ἐν πτέρναις τῶν ποιµνίων καὶ ποίµαινε
  τὰς ἐρίφους σου ἐπὶ σκηνώµασιν τῶν ποιµένων. <span style=
  "color:#b00e23">(9)</span> Τῇ ἵππῳ µου ἐν ἅρµασιν Φαραω ὡµοίωσά σε, ἡ πλησίον
  µου. <span style="color:#b00e23">(10)</span> τί ὡραιώθησαν σιαγόνες σου ὡς
  τρυγόνες, τράχηλός σου ὡς ὁρµίσκοι; <span style="color:#b00e23">(11)</span>
  ὁµοιώµατα χρυσίου ποιήσοµέν σοι µετὰ στιγµάτων τοῦ ἀργυρίου. <span style=
  "color:#b00e23">(12)</span> Ἕως οὗ ὁ βασιλεὺς ἐν ἀνακλίσει αὐτοῦ, νάρδος µου
  ἔδωκεν ὀσµὴν αὐτοῦ. <span style="color:#b00e23">(13)</span> ἀπόδεσµος τῆς
  στακτῆς ἀδελφιδός µου ἐµοί, ἀνὰ µέσον τῶν µαστῶν µου αὐλισθήσεται·
  <span style="color:#b00e23">(14)</span> βότρυς τῆς κύπρου ἀδελφιδός µου ἐµοὶ
  ἐν ἀµπελῶσιν Εγγαδδι. <span style="color:#b00e23">(15)</span> Ἰδοὺ εἶ καλή, ἡ
  πλησίον µου, ἰδοὺ εἶ καλή, ὀφθαλµοί σου περιστεραί. <span style=
  "color:#b00e23">(16)</span> Ἰδοὺ εἶ καλός, ὁ ἀδελφιδός µου, καί γε ὡραῖος·
  πρὸς κλίνη ἡµῶν σύσκιος, <span style="color:#b00e23">(17)</span> δοκοὶ οἴκων
  ἡµῶν κέδροι, φατνώµατα ἡµῶν κυπάρισσοι.
  <h3 id="song_of_songs2">2</h3><span style="color:#b00e23">(1)</span> Ἐγὼ
  ἄνθος τοῦ πεδίου, κρίνον τῶν κοιλάδων. <span style="color:#b00e23">(2)</span>
  Ὡς κρίνον ἐν µέσῳ ἀκανθῶν, οὕτως ἡ πλησίον µου ἀνὰ µέσον τῶν θυγατέρων.
  <span style="color:#b00e23">(3)</span> Ὡς µῆλον ἐν τοῖς ξύλοις τοῦ δρυµοῦ,
  οὕτως ἀδελφιδός µου ἀνὰ µέσον τῶν υἱῶν· ἐν τῇ σκιᾷ αὐτοῦ ἐπεθύµησα καὶ
  ἐκάθισα, καὶ καρπὸς αὐτοῦ γλυκὺς ἐν λάρυγγί µου. <span style=
  "color:#b00e23">(4)</span> Εἰσαγάγετέ µε εἰς οἶκον τοῦ οἴνου, τάξατε ἐπ’ ἐµὲ
  ἀγάπην. <span style="color:#b00e23">(5)</span> στηρίσατέ µε ἐν ἀµόραις,
  στοιβάσατέ µε ἐν µήλοις, ὅτι τετρωµένη ἀγάπης ἐγώ. <span style=
  "color:#b00e23">(6)</span> εὐώνυµος αὐτοῦ ὑπὸ τὴν κεφαλήν µου, καὶ ἡ δεξιὰ
  αὐτοῦ περιλήµψεταί µε. <span style="color:#b00e23">(7)</span> ὥρκισα ὑµᾶς,
  θυγατέρες Ιερουσαληµ, ἐν ταῖς δυνάµεσιν καὶ ἐν ταῖς ἰσχύσεσιν τοῦ ἀγροῦ, ἐὰν
  ἐγείρητε καὶ ἐξεγείρητε τὴν ἀγάπην, ἕως οὗ θελήσῃ. <span style=
  "color:#b00e23">(8)</span> Φωνὴ ἀδελφιδοῦ µου· ἰδοὺ οὗτος ἥκει πηδῶν ἐπὶ τὰ
  ὄρη διαλλόµενος ἐπὶ τοὺς βουνούς. <span style="color:#b00e23">(9)</span>
  ὅµοιός ἐστιν ἀδελφιδός µου τῇ δορκάδι ἢ νεβρῷ ἐλάφων ἐπὶ τὰ ὄρη Βαιθηλ. ἰδοὺ
  οὗτος ἕστηκεν ὀπίσω τοῦ τοίχου ἡµῶν παρακύπτων διὰ τῶν θυρίδων ἐκκύπτων διὰ
  τῶν δικτύων. <span style="color:#b00e23">(10)</span> ἀποκρίνεται ἀδελφιδός
  µου καὶ λέγει µοι Ἀνάστα ἐλθέ, ἡ πλησίον µου, καλή µου, περιστερά µου,
  <span style="color:#b00e23">(11)</span> ὅτι ἰδοὺ ὁ χειµὼν παρῆλθεν, ὁ ὑετὸς
  ἀπῆλθεν, ἐπορεύθη ἑαυτῷ, <span style="color:#b00e23">(12)</span> τὰ ἄνθη ὤφθη
  ἐν τῇ γῇ, καιρὸς τῆς τοµῆς ἔφθακεν, φωνὴ τοῦ τρυγόνος ἠκούσθη ἐν τῇ γῇ ἡµῶν,
  <span style="color:#b00e23">(13)</span> ἡ συκῆ ἐξήνεγκεν ὀλύνθους αὐτῆς, αἱ
  ἄµπελοι κυπρίζουσιν, ἔδωκαν ὀσµήν. ἀνάστα ἐλθέ, ἡ πλησίον µου, καλή µου,
  περιστερά µου, <span style="color:#b00e23">(14)</span> καὶ ἐλθὲ σύ, περιστερά
  µου ἐν σκέπῃ τῆς πέτρας ἐχόµενα τοῦ προτειχίσµατος, δεῖξόν µοι τὴν ὄψιν σου
  καὶ ἀκούτισόν µε τὴν φωνήν σου, ὅτι ἡ φωνή σου ἡδεῖα, καὶ ἡ ὄψις σου ὡραία.
  <span style="color:#b00e23">(15)</span> Πιάσατε ἡµῖν ἀλώπεκας µικροὺς
  ἀφανίζοντας ἀµπελῶνας, καὶ αἱ ἄµπελοι ἡµῶν κυπρίζουσιν. <span style=
  "color:#b00e23">(16)</span> Ἀδελφιδός µου ἐµοί, κἀγὼ αὐτῷ, ὁ ποιµαίνων ἐν
  τοῖς κρίνοις, <span style="color:#b00e23">(17)</span> ἕως οὗ διαπνεύσῃ ἡ
  ἡµέρα καὶ κινηθῶσιν αἱ σκιαί. ἀπόστρεψον ὁµοιώθητι σύ, ἀδελφιδέ µου, τῷ
  δόρκωνι ἢ νεβρῷ ἐλάφων ἐπὶ ὄρη κοιλωµάτων.
  <h3 id="song_of_songs3">3</h3><span style="color:#b00e23">(1)</span> Ἐπὶ
  κοίτην µου ἐν νυξὶν ἐζήτησα ὃν ἠγάπησεν ἡ ψυχή µου, ἐζήτησα αὐτὸν καὶ οὐχ
  εὗρον αὐτόν, ἐκάλεσα αὐτόν, καὶ οὐχ ὑπήκουσέν µου. <span style=
  "color:#b00e23">(2)</span> ἀναστήσοµαι δὴ καὶ κυκλώσω ἐν τῇ πόλει ἐν ταῖς
  ἀγοραῖς καὶ ἐν ταῖς πλατείαις καὶ ζητήσω ὃν ἠγάπησεν ἡ ψυχή µου· ἐζήτησα
  αὐτὸν καὶ οὐχ εὗρον αὐτόν. <span style="color:#b00e23">(3)</span> εὕροσάν µε
  οἱ τηροῦντες οἱ κυκλοῦντες ἐν τῇ πόλει Μὴ ὃν ἠγάπησεν ἡ ψυχή µου εἴδετε;
  <span style="color:#b00e23">(4)</span> ὡς µικρὸν ὅτε παρῆλθον ἀπ’ αὐτῶν, ἕως
  οὗ εὗρον ὃν ἠγάπησεν ἡ ψυχή µου· ἐκράτησα αὐτὸν καὶ οὐκ ἀφήσω αὐτόν, ἕως οὗ
  εἰσήγαγον αὐτὸν εἰς οἶκον µητρός µου καὶ εἰς ταµιεῖον τῆς συλλαβούσης µε.
  <span style="color:#b00e23">(5)</span> ὥρκισα ὑµᾶς, θυγατέρες Ιερουσαληµ, ἐν
  ταῖς δυνάµεσιν καὶ ἐν ταῖς ἰσχύσεσιν τοῦ ἀγροῦ, ἐὰν ἐγείρητε καὶ ἐξεγείρητε
  τὴν ἀγάπην, ἕως ἂν θελήσῃ. <span style="color:#b00e23">(6)</span> Τίς αὕτη ἡ
  ἀναβαίνουσα ἀπὸ τῆς ἐρήµου ὡς στελέχη καπνοῦ τεθυµιαµένη σµύρναν καὶ λίβανον
  ἀπὸ πάντων κονιορτῶν µυρεψοῦ; <span style="color:#b00e23">(7)</span> ἰδοὺ ἡ
  κλίνη τοῦ Σαλωµων, ἑξήκοντα δυνατοὶ κύκλῳ αὐτῆς ἀπὸ δυνατῶν Ισραηλ,
  <span style="color:#b00e23">(8)</span> πάντες κατέχοντες ῥοµφαίαν
  δεδιδαγµένοι πόλεµον, ἀνὴρ ῥοµφαία αὐτοῦ ἐπὶ µηρὸν αὐτοῦ ἀπὸ θάµβους ἐν
  νυξίν. <span style="color:#b00e23">(9)</span> φορεῖον ἐποίησεν ἑαυτῷ ὁ
  βασιλεὺς Σαλωµων ἀπὸ ξύλων τοῦ Λιβάνου, <span style=
  "color:#b00e23">(10)</span> στύλους αὐτοῦ ἐποίησεν ἀργύριον καὶ ἀνάκλιτον
  αὐτοῦ χρύσεον, ἐπίβασις αὐτοῦ πορφυρᾶ, ἐντὸς αὐτοῦ λιθόστρωτον, ἀγάπην ἀπὸ
  θυγατέρων Ιερουσαληµ. <span style="color:#b00e23">(11)</span> ἐξέλθατε καὶ
  ἴδετε ἐν τῷ βασιλεῖ Σαλωµων ἐν τῷ στεφάνῳ, ᾧ ἐστεφάνωσεν αὐτὸν ἡ µήτηρ αὐτοῦ
  ἐν ἡµέρᾳ νυµφεύσεως αὐτοῦ καὶ ἐν ἡµέρᾳ εὐφροσύνης καρδίας αὐτοῦ.
  <h3 id="song_of_songs4">4</h3><span style="color:#b00e23">(1)</span> Ἰδοὺ εἶ
  καλή, ἡ πλησίον µου, ἰδοὺ εἶ καλή. ὀφθαλµοί σου περιστεραὶ ἐκτὸς τῆς
  σιωπήσεώς σου. τρίχωµά σου ὡς ἀγέλαι τῶν αἰγῶν, αἳ ἀπεκαλύφθησαν ἀπὸ τοῦ
  Γαλααδ. <span style="color:#b00e23">(2)</span> ὀδόντες σου ὡς ἀγέλαι τῶν
  κεκαρµένων, αἳ ἀνέβησαν ἀπὸ τοῦ λουτροῦ, αἱ πᾶσαι διδυµεύουσαι, καὶ ἀτεκνοῦσα
  οὐκ ἔστιν ἐν αὐταῖς. <span style="color:#b00e23">(3)</span> ὡς σπαρτίον τὸ
  κόκκινον χείλη σου, καὶ ἡ λαλιά σου ὡραία. ὡς λέπυρον τῆς ῥόας µῆλόν σου
  ἐκτὸς τῆς σιωπήσεώς σου. <span style="color:#b00e23">(4)</span> ὡς πύργος
  Δαυιδ τράχηλός σου ὁ ᾠκοδοµηµένος εἰς θαλπιωθ· χίλιοι θυρεοὶ κρέµανται ἐπ’
  αὐτόν, πᾶσαι βολίδες τῶν δυνατῶν. <span style="color:#b00e23">(5)</span> δύο
  µαστοί σου ὡς δύο νεβροὶ δίδυµοι δορκάδος οἱ νεµόµενοι ἐν κρίνοις.
  <span style="color:#b00e23">(6)</span> ἕως οὗ διαπνεύσῃ ἡ ἡµέρα καὶ κινηθῶσιν
  αἱ σκιαί, πορεύσοµαι ἐµαυτῷ πρὸς τὸ ὄρος τῆς σµύρνης καὶ πρὸς τὸν βουνὸν τοῦ
  Λιβάνου. <span style="color:#b00e23">(7)</span> ὅλη καλὴ εἶ, ἡ πλησίον µου,
  καὶ µῶµος οὐκ ἔστιν ἐν σοί. <span style="color:#b00e23">(8)</span> Δεῦρο ἀπὸ
  Λιβάνου, νύµφη, δεῦρο ἀπὸ Λιβάνου· ἐλεύσῃ καὶ διελεύσῃ ἀπὸ ἀρχῆς πίστεως, ἀπὸ
  κεφαλῆς Σανιρ καὶ Ερµων, ἀπὸ µανδρῶν λεόντων, ἀπὸ ὀρέων παρδάλεων.
  <span style="color:#b00e23">(9)</span> Ἐκαρδίωσας ἡµᾶς, ἀδελφή µου νύµφη,
  ἐκαρδίωσας ἡµᾶς ἑνὶ ἀπὸ ὀφθαλµῶν σου, ἐν µιᾷ ἐνθέµατι τραχήλου σου.
  <span style="color:#b00e23">(10)</span> τί ἐκαλλιώθησαν µαστοί σου, ἀδελφή
  µου νύµφη, τί ἐκαλλιώθησαν µαστοί σου ἀπὸ οἴνου; καὶ ὀσµὴ ἱµατίων σου ὑπὲρ
  πάντα τὰ ἀρώµατα. <span style="color:#b00e23">(11)</span> κηρίον ἀποστάζουσιν
  χείλη σου, νύµφη, µέλι καὶ γάλα ὑπὸ τὴν γλῶσσάν σου, καὶ ὀσµὴ ἱµατίων σου ὡς
  ὀσµὴ Λιβάνου. <span style="color:#b00e23">(12)</span> Κῆπος κεκλεισµένος
  ἀδελφή µου νύµφη, κῆπος κεκλεισµένος, πηγὴ ἐσφραγισµένη· <span style=
  "color:#b00e23">(13)</span> ἀποστολαί σου παράδεισος ῥοῶν µετὰ καρποῦ
  ἀκροδρύων, κύπροι µετὰ νάρδων, <span style="color:#b00e23">(14)</span> νάρδος
  καὶ κρόκος, κάλαµος καὶ κιννάµωµον µετὰ πάντων ξύλων τοῦ Λιβάνου, σµύρνα αλωθ
  µετὰ πάντων πρώτων µύρων, <span style="color:#b00e23">(15)</span> πηγὴ κήπων,
  φρέαρ ὕδατος ζῶντος καὶ ῥοιζοῦντος ἀπὸ τοῦ Λιβάνου. <span style=
  "color:#b00e23">(16)</span> Ἐξεγέρθητι, βορρᾶ, καὶ ἔρχου, νότε, διάπνευσον
  κῆπόν µου, καὶ ῥευσάτωσαν ἀρώµατά µου· καταβήτω ἀδελφιδός µου εἰς κῆπον αὐτοῦ
  καὶ φαγέτω καρπὸν ἀκροδρύων αὐτοῦ.
  <h3 id="song_of_songs5">5</h3><span style="color:#b00e23">(1)</span> Εἰσῆλθον
  εἰς κῆπόν µου, ἀδελφή µου νύµφη, ἐτρύγησα σµύρναν µου µετὰ ἀρωµάτων µου,
  ἔφαγον ἄρτον µου µετὰ µέλιτός µου, ἔπιον οἶνόν µου µετὰ γάλακτός µου· φάγετε,
  πλησίοι, καὶ πίετε καὶ µεθύσθητε, ἀδελφοί, <span style=
  "color:#b00e23">(2)</span> Ἐγὼ καθεύδω, καὶ ἡ καρδία µου ἀγρυπνεῖ. φωνὴ
  ἀδελφιδοῦ µου, κρούει ἐπὶ τὴν θύραν Ἄνοιξόν µοι, ἀδελφή µου, ἡ πλησίον µου,
  περιστερά µου, τελεία µου, ὅτι ἡ κεφαλή µου ἐπλήσθη δρόσου καὶ οἱ βόστρυχοί
  µου ψεκάδων νυκτός. <span style="color:#b00e23">(3)</span> Ἐξεδυσάµην τὸν
  χιτῶνά µου, πῶς ἐνδύσωµαι αὐτόν; ἐνιψάµην τοὺς πόδας µου, πῶς µολυνῶ αὐτούς;
  <span style="color:#b00e23">(4)</span> ἀδελφιδός µου ἀπέστειλεν χεῖρα αὐτοῦ
  ἀπὸ τῆς ὀπῆς, καὶ ἡ κοιλία µου ἐθροήθη ἐπ’ αὐτόν. <span style=
  "color:#b00e23">(5)</span> ἀνέστην ἐγὼ ἀνοῖξαι τῷ ἀδελφιδῷ µου, χεῖρές µου
  ἔσταξαν σµύρναν, δάκτυλοί µου σµύρναν πλήρη ἐπὶ χεῖρας τοῦ κλείθρου.
  <span style="color:#b00e23">(6)</span> ἤνοιξα ἐγὼ τῷ ἀδελφιδῷ µου, ἀδελφιδός
  µου παρῆλθεν· ψυχή µου ἐξῆλθεν ἐν λόγῳ αὐτοῦ, ἐζήτησα αὐτὸν καὶ οὐχ εὗρον
  αὐτόν, ἐκάλεσα αὐτόν, καὶ οὐχ ὑπήκουσέν µου. <span style=
  "color:#b00e23">(7)</span> εὕροσάν µε οἱ φύλακες οἱ κυκλοῦντες ἐν τῇ πόλει,
  ἐπάταξάν µε, ἐτραυµάτισάν µε, ἦραν τὸ θέριστρόν µου ἀπ’ ἐµοῦ φύλακες τῶν
  τειχέων. <span style="color:#b00e23">(8)</span> ὥρκισα ὑµᾶς, θυγατέρες
  Ιερουσαληµ, ἐν ταῖς δυνάµεσιν καὶ ἐν ταῖς ἰσχύσεσιν τοῦ ἀγροῦ, ἐὰν εὕρητε τὸν
  ἀδελφιδόν µου, τί ἀπαγγείλητε αὐτῷ; ὅτι τετρωµένη ἀγάπης εἰµὶ ἐγώ.
  <span style="color:#b00e23">(9)</span> Τί ἀδελφιδός σου ἀπὸ ἀδελφιδοῦ, ἡ καλὴ
  ἐν γυναιξίν, τί ἀδελφιδός σου ἀπὸ ἀδελφιδοῦ, ὅτι οὕτως ὥρκισας ἡµᾶς;
  <span style="color:#b00e23">(10)</span> Ἀδελφιδός µου λευκὸς καὶ πυρρός,
  ἐκλελοχισµένος ἀπὸ µυριάδων· <span style="color:#b00e23">(11)</span> κεφαλὴ
  αὐτοῦ χρυσίον καὶ φαζ, βόστρυχοι αὐτοῦ ἐλάται, µέλανες ὡς κόραξ, <span style=
  "color:#b00e23">(12)</span> ὀφθαλµοὶ αὐτοῦ ὡς περιστεραὶ ἐπὶ πληρώµατα ὑδάτων
  λελουσµέναι ἐν γάλακτι καθήµεναι ἐπὶ πληρώµατα ὑδάτων, <span style=
  "color:#b00e23">(13)</span> σιαγόνες αὐτοῦ ὡς φιάλαι τοῦ ἀρώµατος φύουσαι
  µυρεψικά, χείλη αὐτοῦ κρίνα στάζοντα σµύρναν πλήρη, <span style=
  "color:#b00e23">(14)</span> χεῖρες αὐτοῦ τορευταὶ χρυσαῖ πεπληρωµέναι θαρσις,
  κοιλία αὐτοῦ πυξίον ἐλεφάντινον ἐπὶ λίθου σαπφείρου, <span style=
  "color:#b00e23">(15)</span> κνῆµαι αὐτοῦ στῦλοι µαρµάρινοι τεθεµελιωµένοι ἐπὶ
  βάσεις χρυσᾶς, εἶδος αὐτοῦ ὡς Λίβανος, ἐκλεκτὸς ὡς κέδροι, <span style=
  "color:#b00e23">(16)</span> φάρυγξ αὐτοῦ γλυκασµοὶ καὶ ὅλος ἐπιθυµία· οὗτος
  ἀδελφιδός µου, καὶ οὗτος πλησίον µου, θυγατέρες Ιερουσαληµ. <span style=
  "color:#b00e23">(1)</span> Ποῦ ἀπῆλθεν ὁ ἀδελφιδός σου, ἡ καλὴ ἐν γυναιξίν;
  ποῦ ἀπέβλεψεν ὁ ἀδελφιδός σου; καὶ ζητήσοµεν αὐτὸν µετὰ σοῦ.
  <h3 id="song_of_songs6">6</h3><span style="color:#b00e23">(2)</span>
  Ἀδελφιδός µου κατέβη εἰς κῆπον αὐτοῦ εἰς φιάλας τοῦ ἀρώµατος ποιµαίνειν ἐν
  κήποις καὶ συλλέγειν κρίνα· <span style="color:#b00e23">(3)</span> ἐγὼ τῷ
  ἀδελφιδῷ µου, καὶ ἀδελφιδός µου ἐµοὶ ὁ ποιµαίνων ἐν τοῖς κρίνοις.
  <span style="color:#b00e23">(4)</span> Καλὴ εἶ, ἡ πλησίον µου, ὡς εὐδοκία,
  ὡραία ὡς Ιερουσαληµ, θάµβος ὡς τεταγµέναι. <span style=
  "color:#b00e23">(5)</span> ἀπόστρεψον ὀφθαλµούς σου ἀπεναντίον µου, ὅτι αὐτοὶ
  ἀνεπτέρωσάν µε. τρίχωµά σου ὡς ἀγέλαι τῶν αἰγῶν, αἳ ἀνεφάνησαν ἀπὸ τοῦ
  Γαλααδ. <span style="color:#b00e23">(6)</span> ὀδόντες σου ὡς ἀγέλαι τῶν
  κεκαρµένων, αἳ ἀνέβησαν ἀπὸ τοῦ λουτροῦ, αἱ πᾶσαι διδυµεύουσαι, καὶ ἀτεκνοῦσα
  οὐκ ἔστιν ἐν αὐταῖς. <span style="color:#b00e23">(7)</span> ὡς σπαρτίον τὸ
  κόκκινον χείλη σου, καὶ ἡ λαλιά σου ὡραία. ὡς λέπυρον τῆς ῥόας µῆλόν σου
  ἐκτὸς τῆς σιωπήσεώς σου. <span style="color:#b00e23">(8)</span> Ἑξήκοντά
  εἰσιν βασίλισσαι, καὶ ὀγδοήκοντα παλλακαί, καὶ νεάνιδες ὧν οὐκ ἔστιν ἀριθµός.
  <span style="color:#b00e23">(9)</span> µία ἐστὶν περιστερά µου, τελεία µου,
  µία ἐστὶν τῇ µητρὶ αὐτῆς, ἐκλεκτή ἐστιν τῇ τεκούσῃ αὐτῆς. εἴδοσαν αὐτὴν
  θυγατέρες καὶ µακαριοῦσιν αὐτήν, βασίλισσαι καὶ παλλακαὶ καὶ αἰνέσουσιν
  αὐτήν. <span style="color:#b00e23">(10)</span> Τίς αὕτη ἡ ἐκκύπτουσα ὡσεὶ
  ὄρθρος, καλὴ ὡς σελήνη, ἐκλεκτὴ ὡς ὁ ἥλιος, θάµβος ὡς τεταγµέναι;
  <span style="color:#b00e23">(11)</span> Εἰς κῆπον καρύας κατέβην ἰδεῖν ἐν
  γενήµασιν τοῦ χειµάρρου, ἰδεῖν εἰ ἤνθησεν ἡ ἄµπελος, ἐξήνθησαν αἱ ῥόαι· ἐκεῖ
  δώσω τοὺς µαστούς µου σοί. <span style="color:#b00e23">(12)</span> οὐκ ἔγνω ἡ
  ψυχή µου· ἔθετό µε ἅρµατα Αµιναδαβ. <span style="color:#b00e23">(7:1)</span>
  Ἐπίστρεφε ἐπίστρεφε, ἡ Σουλαµῖτις, ἐπίστρεφε ἐπίστρεφε, καὶ ὀψόµεθα ἐν σοί.
  Τί ὄψεσθε ἐν τῇ Σουλαµίτιδι; ἡ ἐρχοµένη ὡς χοροὶ τῶν παρεµβολῶν.
  <h3 id="song_of_songs7">7</h3><span style="color:#b00e23">(2)</span> Τί
  ὡραιώθησαν διαβήµατά σου ἐν ὑποδήµασιν, θύγατερ Ναδαβ; ῥυθµοὶ µηρῶν σου
  ὅµοιοι ὁρµίσκοις ἔργῳ χειρῶν τεχνίτου· <span style="color:#b00e23">(3)</span>
  ὀµφαλός σου κρατὴρ τορευτὸς µὴ ὑστερούµενος κρᾶµα· κοιλία σου θηµωνιὰ σίτου
  πεφραγµένη ἐν κρίνοις <span style="color:#b00e23">(4)</span> δύο µαστοί σου
  ὡς δύο νεβροὶ δίδυµοι δορκάδος· <span style="color:#b00e23">(5)</span>
  τράχηλός σου ὡς πύργος ἐλεφάντινος· ὀφθαλµοί σου ὡς λίµναι ἐν Εσεβων ἐν
  πύλαις θυγατρὸς πολλῶν· µυκτήρ σου ὡς πύργος τοῦ Λιβάνου σκοπεύων πρόσωπον
  Δαµασκοῦ· <span style="color:#b00e23">(6)</span> κεφαλή σου ἐπὶ σὲ ὡς
  Κάρµηλος, καὶ πλόκιον κεφαλῆς σου ὡς πορφύρα, βασιλεὺς δεδεµένος ἐν
  παραδροµαῖς. <span style="color:#b00e23">(7)</span> Τί ὡραιώθης καὶ τί
  ἡδύνθης, ἀγάπη, ἐν τρυφαῖς σου; <span style="color:#b00e23">(8)</span> τοῦτο
  µέγεθός σου ὡµοιώθη τῷ φοίνικι καὶ οἱ µαστοί σου τοῖς βότρυσιν. <span style=
  "color:#b00e23">(9)</span> εἶπα Ἀναβήσοµαι ἐν τῷ φοίνικι, κρατήσω τῶν ὕψεων
  αὐτοῦ, καὶ ἔσονται δὴ µαστοί σου ὡς βότρυες τῆς ἀµπέλου καὶ ὀσµὴ ῥινός σου ὡς
  µῆλα <span style="color:#b00e23">(10)</span> καὶ λάρυγξ σου ὡς οἶνος ὁ ἀγαθὸς
  πορευόµενος τῷ ἀδελφιδῷ µου εἰς εὐθύτητα ἱκανούµενος χείλεσίν µου καὶ
  ὀδοῦσιν. <span style="color:#b00e23">(11)</span> Ἐγὼ τῷ ἀδελφιδῷ µου, καὶ ἐπ’
  ἐµὲ ἡ ἐπιστροφὴ αὐτοῦ. <span style="color:#b00e23">(12)</span> ἐλθέ, ἀδελφιδέ
  µου, ἐξέλθωµεν εἰς ἀγρόν, αὐλισθῶµεν ἐν κώµαις· <span style=
  "color:#b00e23">(13)</span> ὀρθρίσωµεν εἰς ἀµπελῶνας, ἴδωµεν εἰ ἤνθησεν ἡ
  ἄµπελος, ἤνθησεν ὁ κυπρισµός, ἤνθησαν αἱ ῥόαι· ἐκεῖ δώσω τοὺς µαστούς µου
  σοί. <span style="color:#b00e23">(14)</span> οἱ µανδραγόραι ἔδωκαν ὀσµήν, καὶ
  ἐπὶ θύραις ἡµῶν πάντα ἀκρόδρυα, νέα πρὸς παλαιά, ἀδελφιδέ µου, ἐτήρησά σοι.
  <h3 id="song_of_songs8">8</h3><span style="color:#b00e23">(1)</span> Τίς δῴη
  σε ἀδελφιδόν µου θηλάζοντα µαστοὺς µητρός µου; εὑροῦσά σε ἔξω φιλήσω σε, καί
  γε οὐκ ἐξουδενώσουσίν µοι. <span style="color:#b00e23">(2)</span>
  παραλήµψοµαί σε, εἰσάξω σε εἰς οἶκον µητρός µου καὶ εἰς ταµιεῖον τῆς
  συλλαβούσης µε· ποτιῶ σε ἀπὸ οἴνου τοῦ µυρεψικοῦ, ἀπὸ νάµατος ῥοῶν µου.
  <span style="color:#b00e23">(3)</span> Εὐώνυµος αὐτοῦ ὑπὸ τὴν κεφαλήν µου,
  καὶ ἡ δεξιὰ αὐτοῦ περιλήµψεταί µε. <span style="color:#b00e23">(4)</span>
  ὥρκισα ὑµᾶς, θυγατέρες Ιερουσαληµ, ἐν ταῖς δυνάµεσιν καὶ ἐν ταῖς ἰσχύσεσιν
  τοῦ ἀγροῦ, τί ἐγείρητε καὶ τί ἐξεγείρητε τὴν ἀγάπην, ἕως ἂν θελήσῃ.
  <span style="color:#b00e23">(5)</span> Τίς αὕτη ἡ ἀναβαίνουσα λελευκανθισµένη
  ἐπιστηριζοµένη ἐπὶ τὸν ἀδελφιδὸν αὐτῆς; Ὑπὸ µῆλον ἐξήγειρά σε· ἐκεῖ ὠδίνησέν
  σε ἡ µήτηρ σου, ἐκεῖ ὠδίνησέν σε ἡ τεκοῦσά σου. <span style=
  "color:#b00e23">(6)</span> Θές µε ὡς σφραγῖδα ἐπὶ τὴν καρδίαν σου, ὡς
  σφραγῖδα ἐπὶ τὸν βραχίονά σου· ὅτι κραταιὰ ὡς θάνατος ἀγάπη, σκληρὸς ὡς ᾅδης
  ζῆλος· περίπτερα αὐτῆς περίπτερα πυρός, φλόγες αὐτῆς· <span style=
  "color:#b00e23">(7)</span> ὕδωρ πολὺ οὐ δυνήσεται σβέσαι τὴν ἀγάπην, καὶ
  ποταµοὶ οὐ συγκλύσουσιν αὐτήν· ἐὰν δῷ ἀνὴρ τὸν πάντα βίον αὐτοῦ ἐν τῇ ἀγάπῃ,
  ἐξουδενώσει ἐξουδενώσουσιν αὐτόν. <span style="color:#b00e23">(8)</span>
  Ἀδελφὴ ἡµῖν µικρὰ καὶ µαστοὺς οὐκ ἔχει· τί ποιήσωµεν τῇ ἀδελφῇ ἡµῶν ἐν ἡµέρᾳ,
  ᾗ ἐὰν λαληθῇ ἐν αὐτῇ; <span style="color:#b00e23">(9)</span> εἰ τεῖχός ἐστιν,
  οἰκοδοµήσωµεν ἐπ’ αὐτὴν ἐπάλξεις ἀργυρᾶς· καὶ εἰ θύρα ἐστίν, διαγράψωµεν ἐπ’
  αὐτὴν σανίδα κεδρίνην. <span style="color:#b00e23">(10)</span> Ἐγὼ τεῖχος,
  καὶ µαστοί µου ὡς πύργοι· ἐγὼ ἤµην ἐν ὀφθαλµοῖς αὐτοῦ ὡς εὑρίσκουσα εἰρήνην.
  <span style="color:#b00e23">(11)</span> Ἀµπελὼν ἐγενήθη τῷ Σαλωµων ἐν
  Βεελαµων· ἔδωκεν τὸν ἀµπελῶνα αὐτοῦ τοῖς τηροῦσιν, ἀνὴρ οἴσει ἐν καρπῷ αὐτοῦ
  χιλίους ἀργυρίου. <span style="color:#b00e23">(12)</span> ἀµπελών µου ἐµὸς
  ἐνώπιόν µου· οἱ χίλιοι σοί, Σαλωµων, καὶ οἱ διακόσιοι τοῖς τηροῦσι τὸν καρπὸν
  αὐτοῦ. <span style="color:#b00e23">(13)</span> Ὁ καθήµενος ἐν κήποις, ἑταῖροι
  προσέχοντες τῇ φωνῇ σου· ἀκούτισόν µε. <span style=
  "color:#b00e23">(14)</span> Φύγε, ἀδελφιδέ µου, καὶ ὁµοιώθητι τῇ δορκάδι ἢ τῷ
  νεβρῷ τῶν ἐλάφων ἐπὶ ὄρη ἀρωµάτων.
</body>
</html>
