<!DOCTYPE html>
<html>
<head>
  <title>Ecclesiastes</title>
  <style>
    .a {
      color: blue;
    }
    .column {
        float: left;
        width: 50%;
    }
    .row:after {
        content: "";
        display: table;
        clear: both;
    }
  </style>
</head>
<body>
  <h2 id="ecclesiastes">Ecclesiastes</h2>
  <a href="#ecclesiastes1">1</a> <a href="#ecclesiastes2">2</a> <a href=
  "#ecclesiastes3">3</a> <a href="#ecclesiastes4">4</a> <a href=
  "#ecclesiastes5">5</a> <a href="#ecclesiastes6">6</a> <a href=
  "#ecclesiastes7">7</a> <a href="#ecclesiastes8">8</a> <a href=
  "#ecclesiastes9">9</a> <a href="#ecclesiastes10">10</a> <a href=
  "#ecclesiastes11">11</a> <a href="#ecclesiastes12">12</a>
  <h3 id="ecclesiastes1">1</h3>

  <p><span style="color:#b00e23">(1)</span> Ῥήµατα Ἐκκλησιαστοῦ υἱοῦ Δαυιδ
  βασιλέως Ισραηλ ἐν Ιερουσαληµ. <span style="color:#b00e23">(2)</span>
  Ματαιότης µαταιοτήτων, εἶπεν ὁ Ἐκκλησιαστής, µαταιότης µαταιοτήτων, τὰ πάντα
  µαταιότης. <span style="color:#b00e23">(3)</span> τίς περισσεία τῷ ἀνθρώπῳ ἐν
  παντὶ µόχθῳ αὐτοῦ, ᾧ µοχθεῖ ὑπὸ τὸν ἥλιον; <span style=
  "color:#b00e23">(4)</span> γενεὰ πορεύεται καὶ γενεὰ ἔρχεται, καὶ ἡ γῆ εἰς
  τὸν αἰῶνα ἕστηκεν. <span style="color:#b00e23">(5)</span> καὶ ἀνατέλλει ὁ
  ἥλιος καὶ δύνει ὁ ἥλιος καὶ εἰς τὸν τόπον αὐτοῦ ἕλκει· <span style=
  "color:#b00e23">(6)</span> ἀνατέλλων αὐτὸς ἐκεῖ πορεύεται πρὸς νότον καὶ
  κυκλοῖ πρὸς βορρᾶν· κυκλοῖ κυκλῶν, πορεύεται τὸ πνεῦµα, καὶ ἐπὶ κύκλους αὐτοῦ
  ἐπιστρέφει τὸ πνεῦµα. <span style="color:#b00e23">(7)</span> πάντες οἱ
  χείµαρροι, πορεύονται εἰς τὴν θάλασσαν, καὶ ἡ θάλασσα οὐκ ἔσται ἐµπιµπλαµένη·
  εἰς τόπον, οὗ οἱ χείµαρροι πορεύονται, ἐκεῖ αὐτοὶ ἐπιστρέφουσιν τοῦ
  πορευθῆναι. <span style="color:#b00e23">(8)</span> πάντες οἱ λόγοι ἔγκοποι·
  οὐ δυνήσεται ἀνὴρ τοῦ λαλεῖν, καὶ οὐκ ἐµπλησθήσεται ὀφθαλµὸς τοῦ ὁρᾶν, καὶ οὐ
  πληρωθήσεται οὖς ἀπὸ ἀκροάσεως. <span style="color:#b00e23">(9)</span> τί τὸ
  γεγονός, αὐτὸ τὸ γενησόµενον· καὶ τί τὸ πεποιηµένον, αὐτὸ τὸ ποιηθησόµενον·
  καὶ οὐκ ἔστιν πᾶν πρόσφατον ὑπὸ τὸν ἥλιον. <span style=
  "color:#b00e23">(10)</span> ὃς λαλήσει καὶ ἐρεῖ Ἰδὲ τοῦτο καινόν ἐστιν, ἤδη
  γέγονεν ἐν τοῖς αἰῶσιν τοῖς γενοµένοις ἀπὸ ἔµπροσθεν ἡµῶν. <span style=
  "color:#b00e23">(11)</span> οὐκ ἔστιν µνήµη τοῖς πρώτοις, καί γε τοῖς
  ἐσχάτοις γενοµένοις οὐκ ἔσται αὐτοῖς µνήµη µετὰ τῶν γενησοµένων εἰς τὴν
  ἐσχάτην. <span style="color:#b00e23">(12)</span> Ἐγὼ Ἐκκλησιαστὴς ἐγενόµην
  βασιλεὺς ἐπὶ Ισραηλ ἐν Ιερουσαληµ· <span style="color:#b00e23">(13)</span>
  καὶ ἔδωκα τὴν καρδίαν µου τοῦ ἐκζητῆσαι καὶ τοῦ κατασκέψασθαι ἐν τῇ σοφίᾳ
  περὶ πάντων τῶν γινοµένων ὑπὸ τὸν οὐρανόν· ὅτι περισπασµὸν πονηρὸν ἔδωκεν ὁ
  θεὸς τοῖς υἱοῖς τοῦ ἀνθρώπου τοῦ περισπᾶσθαι ἐν αὐτῷ. <span style=
  "color:#b00e23">(14)</span> εἶδον σὺν πάντα τὰ ποιήµατα τὰ πεποιηµένα ὑπὸ τὸν
  ἥλιον, καὶ ἰδοὺ τὰ πάντα µαταιότης καὶ προαίρεσις πνεύµατος. <span style=
  "color:#b00e23">(15)</span> διεστραµµένον οὐ δυνήσεται τοῦ ἐπικοσµηθῆναι, καὶ
  ὑστέρηµα οὐ δυνήσεται τοῦ ἀριθµηθῆναι. <span style=
  "color:#b00e23">(16)</span> ἐλάλησα ἐγὼ ἐν καρδίᾳ µου τῷ λέγειν Ἐγὼ ἰδοὺ
  ἐµεγαλύνθην καὶ προσέθηκα σοφίαν ἐπὶ πᾶσιν, οἳ ἐγένοντο ἔµπροσθέν µου ἐν
  Ιερουσαληµ, καὶ καρδία µου εἶδεν πολλά, σοφίαν καὶ γνῶσιν. <span style=
  "color:#b00e23">(17)</span> καὶ ἔδωκα καρδίαν µου τοῦ γνῶναι σοφίαν καὶ
  γνῶσιν, παραβολὰς καὶ ἐπιστήµην ἔγνων, ὅτι καί γε τοῦτ’ ἔστιν προαίρεσις
  πνεύµατος· <span style="color:#b00e23">(18)</span> ὅτι ἐν πλήθει σοφίας
  πλῆθος γνώσεως, καὶ ὁ προστιθεὶς γνῶσιν προσθήσει ἄλγηµα.</p>

  <h3 id="ecclesiastes2">2</h3>

  <p><span style="color:#b00e23">(1)</span> Εἶπον ἐγὼ ἐν καρδίᾳ µου Δεῦρο δὴ
  πειράσω σε ἐν εὐφροσύνῃ, καὶ ἰδὲ ἐν ἀγαθῷ· καὶ ἰδοὺ καί γε τοῦτο µαταιότης.
  <span style="color:#b00e23">(2)</span> τῷ γέλωτι εἶπα περιφορὰν καὶ τῇ
  εὐφροσύνῃ Τί τοῦτο ποιεῖς; <span style="color:#b00e23">(3)</span>
  κατεσκεψάµην ἐν καρδίᾳ µου τοῦ ἑλκύσαι εἰς οἶνον τὴν σάρκα µου — καὶ καρδία
  µου ὡδήγησεν ἐν σοφίᾳ — καὶ τοῦ κρατῆσαι ἐπ’ ἀφροσύνῃ, ἕως οὗ ἴδω ποῖον τὸ
  ἀγαθὸν τοῖς υἱοῖς τοῦ ἀνθρώπου, ὃ ποιήσουσιν ὑπὸ τὸν ἥλιον ἀριθµὸν ἡµερῶν
  ζωῆς αὐτῶν. <span style="color:#b00e23">(4)</span> ἐµεγάλυνα ποίηµά µου,
  ᾠκοδόµησά µοι οἴκους, ἐφύτευσά µοι ἀµπελῶνας, <span style=
  "color:#b00e23">(5)</span> ἐποίησά µοι κήπους καὶ παραδείσους καὶ ἐφύτευσα ἐν
  αὐτοῖς ξύλον πᾶν καρποῦ· <span style="color:#b00e23">(6)</span> ἐποίησά µοι
  κολυµβήθρας ὑδάτων τοῦ ποτίσαι ἀπ’ αὐτῶν δρυµὸν βλαστῶντα ξύλα· <span style=
  "color:#b00e23">(7)</span> ἐκτησάµην δούλους καὶ παιδίσκας, καὶ οἰκογενεῖς
  ἐγένοντό µοι, καί γε κτῆσις βουκολίου καὶ ποιµνίου πολλὴ ἐγένετό µοι ὑπὲρ
  πάντας τοὺς γενοµένους ἔµπροσθέν µου ἐν Ιερουσαληµ· <span style=
  "color:#b00e23">(8)</span> συνήγαγόν µοι καί γε ἀργύριον καὶ χρυσίον καὶ
  περιουσιασµοὺς βασιλέων καὶ τῶν χωρῶν· ἐποίησά µοι ᾄδοντας καὶ ᾀδούσας καὶ
  ἐντρυφήµατα υἱῶν τοῦ ἀνθρώπου οἰνοχόον καὶ οἰνοχόας· <span style=
  "color:#b00e23">(9)</span> καὶ ἐµεγαλύνθην καὶ προσέθηκα παρὰ πάντας τοὺς
  γενοµένους ἔµπροσθέν µου ἐν Ιερουσαληµ· καί γε σοφία µου ἐστάθη µοι.
  <span style="color:#b00e23">(10)</span> καὶ πᾶν, ὃ ᾔτησαν οἱ ὀφθαλµοί µου,
  οὐχ ὑφεῖλον ἀπ’ αὐτῶν, οὐκ ἀπεκώλυσα τὴν καρδίαν µου ἀπὸ πάσης εὐφροσύνης,
  ὅτι καρδία µου εὐφράνθη ἐν παντὶ µόχθῳ µου, καὶ τοῦτο ἐγένετο µερίς µου ἀπὸ
  παντὸς µόχθου µου. <span style="color:#b00e23">(11)</span> καὶ ἐπέβλεψα ἐγὼ
  ἐν πᾶσιν ποιήµασίν µου, οἷς ἐποίησαν αἱ χεῖρές µου, καὶ ἐν µόχθῳ, ᾧ ἐµόχθησα
  τοῦ ποιεῖν, καὶ ἰδοὺ τὰ πάντα µαταιότης καὶ προαίρεσις πνεύµατος, καὶ οὐκ
  ἔστιν περισσεία ὑπὸ τὸν ἥλιον. <span style="color:#b00e23">(12)</span> Καὶ
  ἐπέβλεψα ἐγὼ τοῦ ἰδεῖν σοφίαν καὶ περιφορὰν καὶ ἀφροσύνην· ὅτι τίς ὁ
  ἄνθρωπος, ὃς ἐπελεύσεται ὀπίσω τῆς βουλῆς τὰ ὅσα ἐποίησεν αὐτήν; <span style=
  "color:#b00e23">(13)</span> καὶ εἶδον ἐγὼ ὅτι ἔστιν περισσεία τῇ σοφίᾳ ὑπὲρ
  τὴν ἀφροσύνην ὡς περισσεία τοῦ φωτὸς ὑπὲρ τὸ σκότος· <span style=
  "color:#b00e23">(14)</span> τοῦ σοφοῦ οἱ ὀφθαλµοὶ αὐτοῦ ἐν κεφαλῇ αὐτοῦ, καὶ
  ὁ ἄφρων ἐν σκότει πορεύεται. καὶ ἔγνων καί γε ἐγὼ ὅτι συνάντηµα ἓν
  συναντήσεται τοῖς πᾶσιν αὐτοῖς. <span style="color:#b00e23">(15)</span> καὶ
  εἶπα ἐγὼ ἐν καρδίᾳ µου Ὡς συνάντηµα τοῦ ἄφρονος καί γε ἐµοὶ συναντήσεταί µοι,
  καὶ ἵνα τί ἐσοφισάµην; ἐγὼ τότε περισσὸν ἐλάλησα ἐν καρδίᾳ µου, διότι ἄφρων
  ἐκ περισσεύµατος λαλεῖ, ὅτι καί γε τοῦτο µαταιότης. <span style=
  "color:#b00e23">(16)</span> ὅτι οὐκ ἔστιν µνήµη τοῦ σοφοῦ µετὰ τοῦ ἄφρονος
  εἰς αἰῶνα, καθότι ἤδη αἱ ἡµέραι αἱ ἐρχόµεναι τὰ πάντα ἐπελήσθη· καὶ πῶς
  ἀποθανεῖται ὁ σοφὸς µετὰ τοῦ ἄφρονος; <span style="color:#b00e23">(17)</span>
  καὶ ἐµίσησα σὺν τὴν ζωήν, ὅτι πονηρὸν ἐπ’ ἐµὲ τὸ ποίηµα τὸ πεποιηµένον ὑπὸ
  τὸν ἥλιον, ὅτι τὰ πάντα µαταιότης καὶ προαίρεσις πνεύµατος. <span style=
  "color:#b00e23">(18)</span> καὶ ἐµίσησα ἐγὼ σὺν πάντα µόχθον µου, ὃν ἐγὼ
  µοχθῶ ὑπὸ τὸν ἥλιον, ὅτι ἀφίω αὐτὸν τῷ ἀνθρώπῳ τῷ γινοµένῳ µετ’ ἐµέ·
  <span style="color:#b00e23">(19)</span> καὶ τίς οἶδεν εἰ σοφὸς ἔσται ἢ ἄφρων;
  καὶ ἐξουσιάζεται ἐν παντὶ µόχθῳ µου, ᾧ ἐµόχθησα καὶ ᾧ ἐσοφισάµην ὑπὸ τὸν
  ἥλιον. καί γε τοῦτο µαταιότης. <span style="color:#b00e23">(20)</span> καὶ
  ἐπέστρεψα ἐγὼ τοῦ ἀποτάξασθαι τῇ καρδίᾳ µου ἐπὶ παντὶ τῷ µόχθῳ, ᾧ ἐµόχθησα
  ὑπὸ τὸν ἥλιον, <span style="color:#b00e23">(21)</span> ὅτι ἔστιν ἄνθρωπος, οὗ
  µόχθος αὐτοῦ ἐν σοφίᾳ καὶ ἐν γνώσει καὶ ἐν ἀνδρείᾳ, καὶ ἄνθρωπος, ὃς οὐκ
  ἐµόχθησεν ἐν αὐτῷ, δώσει αὐτῷ µερίδα αὐτοῦ. καί γε τοῦτο µαταιότης καὶ
  πονηρία µεγάλη. <span style="color:#b00e23">(22)</span> ὅτι τί γίνεται τῷ
  ἀνθρώπῳ ἐν παντὶ µόχθῳ αὐτοῦ καὶ ἐν προαιρέσει καρδίας αὐτοῦ, ᾧ αὐτὸς µοχθεῖ
  ὑπὸ τὸν ἥλιον; <span style="color:#b00e23">(23)</span> ὅτι πᾶσαι αἱ ἡµέραι
  αὐτοῦ ἀλγηµάτων καὶ θυµοῦ περισπασµὸς αὐτοῦ, καί γε ἐν νυκτὶ οὐ κοιµᾶται ἡ
  καρδία αὐτοῦ. καί γε τοῦτο µαταιότης ἐστίν. <span style=
  "color:#b00e23">(24)</span> Οὐκ ἔστιν ἀγαθὸν ἐν ἀνθρώπῳ· o φάγεται καὶ ὃ
  πίεται καὶ ὃ δείξει τῇ ψυχῇ αὐτοῦ, ἀγαθὸν ἐν µόχθῳ αὐτοῦ. καί γε τοῦτο εἶδον
  ἐγὼ ὅτι ἀπὸ χειρὸς τοῦ θεοῦ ἐστιν· <span style="color:#b00e23">(25)</span>
  ὅτι τίς φάγεται καὶ τίς φείσεται πάρεξ αὐτοῦ; <span style=
  "color:#b00e23">(26)</span> ὅτι τῷ ἀνθρώπῳ τῷ ἀγαθῷ πρὸ προσώπου αὐτοῦ ἔδωκεν
  σοφίαν καὶ γνῶσιν καὶ εὐφροσύνην· καὶ τῷ ἁµαρτάνοντι ἔδωκεν περισπασµὸν τοῦ
  προσθεῖναι καὶ τοῦ συναγαγεῖν τοῦ δοῦναι τῷ ἀγαθῷ πρὸ προσώπου τοῦ θεοῦ· ὅτι
  καί γε τοῦτο µαταιότης καὶ προαίρεσις πνεύµατος.</p>

  <h3 id="ecclesiastes3">3</h3>

  <p><span style="color:#b00e23">(1)</span> Τοῖς πᾶσιν χρόνος, καὶ καιρὸς τῷ
  παντὶ πράγµατι ὑπὸ τὸν οὐρανόν. <span style="color:#b00e23">(2)</span> καιρὸς
  τοῦ τεκεῖν καὶ καιρὸς τοῦ ἀποθανεῖν, καιρὸς τοῦ φυτεῦσαι καὶ καιρὸς τοῦ
  ἐκτῖλαι πεφυτευµένον, <span style="color:#b00e23">(3)</span> καιρὸς τοῦ
  ἀποκτεῖναι καὶ καιρὸς τοῦ ἰάσασθαι, καιρὸς τοῦ καθελεῖν καὶ καιρὸς τοῦ
  οἰκοδοµῆσαι, <span style="color:#b00e23">(4)</span> καιρὸς τοῦ κλαῦσαι καὶ
  καιρὸς τοῦ γελάσαι, καιρὸς τοῦ κόψασθαι καὶ καιρὸς τοῦ ὀρχήσασθαι,
  <span style="color:#b00e23">(5)</span> καιρὸς τοῦ βαλεῖν λίθους καὶ καιρὸς
  τοῦ συναγαγεῖν λίθους, καιρὸς τοῦ περιλαβεῖν καὶ καιρὸς τοῦ µακρυνθῆναι ἀπὸ
  περιλήµψεως, <span style="color:#b00e23">(6)</span> καιρὸς τοῦ ζητῆσαι καὶ
  καιρὸς τοῦ ἀπολέσαι, καιρὸς τοῦ φυλάξαι καὶ καιρὸς τοῦ ἐκβαλεῖν, <span style=
  "color:#b00e23">(7)</span> καιρὸς τοῦ ῥῆξαι καὶ καιρὸς τοῦ ῥάψαι, καιρὸς τοῦ
  σιγᾶν καὶ καιρὸς τοῦ λαλεῖν, <span style="color:#b00e23">(8)</span> καιρὸς
  τοῦ φιλῆσαι καὶ καιρὸς τοῦ µισῆσαι, καιρὸς πολέµου καὶ καιρὸς εἰρήνης.
  <span style="color:#b00e23">(9)</span> τίς περισσεία τοῦ ποιοῦντος ἐν οἷς
  αὐτὸς µοχθεῖ; <span style="color:#b00e23">(10)</span> εἶδον σὺν τὸν
  περισπασµόν, ὃν ἔδωκεν ὁ θεὸς τοῖς υἱοῖς τοῦ ἀνθρώπου τοῦ περισπᾶσθαι ἐν
  αὐτῷ. <span style="color:#b00e23">(11)</span> σὺν τὰ πάντα ἐποίησεν καλὰ ἐν
  καιρῷ αὐτοῦ καί γε σὺν τὸν αἰῶνα ἔδωκεν ἐν καρδίᾳ αὐτῶν, ὅπως µὴ εὕρῃ ὁ
  ἄνθρωπος τὸ ποίηµα, ὃ ἐποίησεν ὁ θεός, ἀπ’ ἀρχῆς καὶ µέχρι τέλους.
  <span style="color:#b00e23">(12)</span> ἔγνων ὅτι οὐκ ἔστιν ἀγαθὸν ἐν αὐτοῖς
  εἰ µὴ τοῦ εὐφρανθῆναι καὶ τοῦ ποιεῖν ἀγαθὸν ἐν ζωῇ αὐτοῦ· <span style=
  "color:#b00e23">(13)</span> καί γε πᾶς ὁ ἄνθρωπος, ὃς φάγεται καὶ πίεται καὶ
  ἴδῃ ἀγαθὸν ἐν παντὶ µόχθῳ αὐτοῦ, δόµα θεοῦ ἐστιν. <span style=
  "color:#b00e23">(14)</span> ἔγνων ὅτι πάντα, ὅσα ἐποίησεν ὁ θεός, αὐτὰ ἔσται
  εἰς τὸν αἰῶνα· ἐπ’ αὐτῷ οὐκ ἔστιν προσθεῖναι, καὶ ἀπ’ αὐτοῦ οὐκ ἔστιν
  ἀφελεῖν, καὶ ὁ θεὸς ἐποίησεν, ἵνα φοβηθῶσιν ἀπὸ προσώπου αὐτοῦ. <span style=
  "color:#b00e23">(15)</span> τὸ γενόµενον ἤδη ἐστίν, καὶ ὅσα τοῦ γίνεσθαι, ἤδη
  γέγονεν, καὶ ὁ θεὸς ζητήσει τὸν διωκόµενον. <span style=
  "color:#b00e23">(16)</span> Καὶ ἔτι εἶδον ὑπὸ τὸν ἥλιον τόπον τῆς κρίσεως,
  ἐκεῖ ὁ ἀσεβής, καὶ τόπον τοῦ δικαίου, ἐκεῖ ὁ ἀσεβής. <span style=
  "color:#b00e23">(17)</span> εἶπα ἐγὼ ἐν καρδίᾳ µου Σὺν τὸν δίκαιον καὶ σὺν
  τὸν ἀσεβῆ κρινεῖ ὁ θεός, ὅτι καιρὸς τῷ παντὶ πράγµατι καὶ ἐπὶ παντὶ τῷ
  ποιήµατι. <span style="color:#b00e23">(18)</span> ἐκεῖ εἶπα ἐγὼ ἐν καρδίᾳ µου
  περὶ λαλιᾶς υἱῶν τοῦ ἀνθρώπου, ὅτι διακρινεῖ αὐτοὺς ὁ θεός, καὶ τοῦ δεῖξαι
  ὅτι αὐτοὶ κτήνη εἰσὶν καί γε αὐτοῖς. <span style="color:#b00e23">(19)</span>
  ὅτι συνάντηµα υἱῶν τοῦ ἀνθρώπου καὶ συνάντηµα τοῦ κτήνους, συνάντηµα ἓν
  αὐτοῖς· ὡς ὁ θάνατος τούτου, οὕτως ὁ θάνατος τούτου, καὶ πνεῦµα ἓν τοῖς
  πᾶσιν· καὶ τί ἐπερίσσευσεν ὁ ἄνθρωπος παρὰ τὸ κτῆνος; οὐδέν, ὅτι τὰ πάντα
  µαταιότης. <span style="color:#b00e23">(20)</span> τὰ πάντα πορεύεται εἰς
  τόπον ἕνα· τὰ πάντα ἐγένετο ἀπὸ τοῦ χοός, καὶ τὰ πάντα ἐπιστρέφει εἰς τὸν
  χοῦν· <span style="color:#b00e23">(21)</span> καὶ τίς οἶδεν πνεῦµα υἱῶν τοῦ
  ἀνθρώπου εἰ ἀναβαίνει αὐτὸ εἰς ἄνω, καὶ πνεῦµα τοῦ κτήνους εἰ καταβαίνει αὐτὸ
  κάτω εἰς γῆν; <span style="color:#b00e23">(22)</span> καὶ εἶδον ὅτι οὐκ ἔστιν
  ἀγαθὸν εἰ µὴ ὃ εὐφρανθήσεται ὁ ἄνθρωπος ἐν ποιήµασιν αὐτοῦ, ὅτι αὐτὸ µερὶς
  αὐτοῦ· ὅτι τίς ἄξει αὐτὸν τοῦ ἰδεῖν ἐν ᾧ ἐὰν γένηται µετ’ αὐτόν;</p>

  <h3 id="ecclesiastes4">4</h3>

  <p><span style="color:#b00e23">(1)</span> Καὶ ἐπέστρεψα ἐγὼ καὶ εἶδον σὺν
  πάσας τὰς συκοφαντίας τὰς γινοµένας ὑπὸ τὸν ἥλιον· καὶ ἰδοὺ δάκρυον τῶν
  συκοφαντουµένων, καὶ οὐκ ἔστιν αὐτοῖς παρακαλῶν, καὶ ἀπὸ χειρὸς
  συκοφαντούντων αὐτοὺς ἰσχύς, καὶ οὐκ ἔστιν αὐτοῖς παρακαλῶν. <span style=
  "color:#b00e23">(2)</span> καὶ ἐπῄνεσα ἐγὼ σὺν τοὺς τεθνηκότας τοὺς ἤδη
  ἀποθανόντας ὑπὲρ τοὺς ζῶντας, ὅσοι αὐτοὶ ζῶσιν ἕως τοῦ νῦν· <span style=
  "color:#b00e23">(3)</span> καὶ ἀγαθὸς ὑπὲρ τοὺς δύο τούτους ὅστις οὔπω
  ἐγένετο, ὃς οὐκ εἶδεν σὺν τὸ ποίηµα τὸ πονηρὸν τὸ πεποιηµένον ὑπὸ τὸν ἥλιον.
  <span style="color:#b00e23">(4)</span> Καὶ εἶδον ἐγὼ σὺν πάντα τὸν µόχθον καὶ
  σὺν πᾶσαν ἀνδρείαν τοῦ ποιήµατος, ὅτι αὐτὸ ζῆλος ἀνδρὸς ἀπὸ τοῦ ἑταίρου
  αὐτοῦ· καί γε τοῦτο µαταιότης καὶ προαίρεσις πνεύµατος. <span style=
  "color:#b00e23">(5)</span> ὁ ἄφρων περιέλαβεν τὰς χεῖρας αὐτοῦ καὶ ἔφαγεν τὰς
  σάρκας αὐτοῦ. <span style="color:#b00e23">(6)</span> ἀγαθὸν πλήρωµα δρακὸς
  ἀναπαύσεως ὑπὲρ πλήρωµα δύο δρακῶν µόχθου καὶ προαιρέσεως πνεύµατος.
  <span style="color:#b00e23">(7)</span> Καὶ ἐπέστρεψα ἐγὼ καὶ εἶδον µαταιότητα
  ὑπὸ τὸν ἥλιον. <span style="color:#b00e23">(8)</span> ἔστιν εἷς, καὶ οὐκ
  ἔστιν δεύτερος, καί γε υἱὸς καὶ ἀδελφὸς οὐκ ἔστιν αὐτῷ· καὶ οὐκ ἔστιν
  περασµὸς τῷ παντὶ µόχθῳ αὐτοῦ, καί γε ὀφθαλµὸς αὐτοῦ οὐκ ἐµπίπλαται πλούτου.
  καὶ τίνι ἐγὼ µοχθῶ καὶ στερίσκω τὴν ψυχήν µου ἀπὸ ἀγαθωσύνης; καί γε τοῦτο
  µαταιότης καὶ περισπασµὸς πονηρός ἐστιν. <span style=
  "color:#b00e23">(9)</span> ἀγαθοὶ οἱ δύο ὑπὲρ τὸν ἕνα, οἷς ἔστιν αὐτοῖς
  µισθὸς ἀγαθὸς ἐν µόχθῳ αὐτῶν· <span style="color:#b00e23">(10)</span> ὅτι ἐὰν
  πέσωσιν, ὁ εἷς ἐγερεῖ τὸν µέτοχον αὐτοῦ, καὶ οὐαὶ αὐτῷ τῷ ἑνί, ὅταν πέσῃ καὶ
  µὴ ᾖ δεύτερος τοῦ ἐγεῖραι αὐτόν. <span style="color:#b00e23">(11)</span> καί
  γε ἐὰν κοιµηθῶσιν δύο, καὶ θέρµη αὐτοῖς· καὶ ὁ εἷς πῶς θερµανθῇ; <span style=
  "color:#b00e23">(12)</span> καὶ ἐὰν ἐπικραταιωθῇ ὁ εἷς, οἱ δύο στήσονται
  κατέναντι αὐτοῦ, καὶ τὸ σπαρτίον τὸ ἔντριτον οὐ ταχέως ἀπορραγήσεται.
  <span style="color:#b00e23">(13)</span> Ἀγαθὸς παῖς πένης καὶ σοφὸς ὑπὲρ
  βασιλέα πρεσβύτερον καὶ ἄφρονα, ὃς οὐκ ἔγνω τοῦ προσέχειν ἔτι· <span style=
  "color:#b00e23">(14)</span> ὅτι ἐξ οἴκου τῶν δεσµίων ἐξελεύσεται τοῦ
  βασιλεῦσαι, ὅτι καί γε ἐν βασιλείᾳ αὐτοῦ ἐγεννήθη πένης. <span style=
  "color:#b00e23">(15)</span> εἶδον σὺν πάντας τοὺς ζῶντας τοὺς περιπατοῦντας
  ὑπὸ τὸν ἥλιον µετὰ τοῦ νεανίσκου τοῦ δευτέρου, ὃς στήσεται ἀντ’ αὐτοῦ,
  <span style="color:#b00e23">(16)</span> οὐκ ἔστιν περασµὸς τῷ παντὶ λαῷ, τοῖς
  πᾶσιν, ὅσοι ἐγένοντο ἔµπροσθεν αὐτῶν· καί γε οἱ ἔσχατοι οὐκ εὐφρανθήσονται ἐν
  αὐτῷ· ὅτι καί γε τοῦτο µαταιότης καὶ προαίρεσις πνεύµατος. <span style=
  "color:#b00e23">(17)</span> Φύλαξον πόδα σου, ἐν ᾧ ἐὰν πορεύῃ εἰς οἶκον τοῦ
  θεοῦ, καὶ ἐíὺς τοῦ ἀκούειν· ὑπὲρ δόµα τῶν ἀφρόνων θυσία σου, ὅτι οὔκ εἰσιν
  εἰδότες τοῦ ποιῆσαι κακόν.</p>

  <h3 id="ecclesiastes5">5</h3>

  <p><span style="color:#b00e23">(1)</span> µὴ σπεῦδε ἐπὶ στόµατί σου, καὶ
  καρδία σου µὴ ταχυνάτω τοῦ ἐξενέγκαι λόγον πρὸ προσώπου τοῦ θεοῦ· ὅτι ὁ θεὸς
  ἐν τῷ οὐρανῷ, καὶ σὺ ἐπὶ τῆς γῆς, ἐπὶ τούτῳ ἔστωσαν οἱ λόγοι σου ὀλίγοι.
  <span style="color:#b00e23">(2)</span> ὅτι παραγίνεται ἐνύπνιον ἐν πλήθει
  περισπασµοῦ καὶ φωνὴ ἄφρονος ἐν πλήθει λόγων. <span style=
  "color:#b00e23">(3)</span> καθὼς ἂν εὔξῃ εὐχὴν τῷ θεῷ, µὴ χρονίσῃς τοῦ
  ἀποδοῦναι αὐτήν· ὅτι οὐκ ἔστιν θέληµα ἐν ἄφροσιν, σὺν ὅσα ἐὰν εὔξῃ ἀπόδος.
  <span style="color:#b00e23">(4)</span> ἀγαθὸν τὸ µὴ εὔξασθαί σε ἢ τὸ εὔξασθαί
  σε καὶ µὴ ἀποδοῦναι. <span style="color:#b00e23">(5)</span> µὴ δῷς τὸ στόµα
  σου τοῦ ἐξαµαρτῆσαι τὴν σάρκα σου καὶ µὴ εἴπῃς πρὸ προσώπου τοῦ θεοῦ ὅτι
  Ἄγνοιά ἐστιν, ἵνα µὴ ὀργισθῇ ὁ θεὸς ἐπὶ φωνῇ σου καὶ διαφθείρῃ τὰ ποιήµατα
  χειρῶν σου. <span style="color:#b00e23">(6)</span> ὅτι ἐν πλήθει ἐνυπνίων καὶ
  µαταιότητες καὶ λόγοι πολλοί· ὅτι σὺν τὸν θεὸν φοβοῦ. <span style=
  "color:#b00e23">(7)</span> Ἐὰν συκοφαντίαν πένητος καὶ ἁρπαγὴν κρίµατος καὶ
  δικαιοσύνης ἴδῃς ἐν χώρᾳ, µὴ θαυµάσῃς ἐπὶ τῷ πράγµατι· ὅτι ὑψηλὸς ἐπάνω
  ὑψηλοῦ φυλάξαι καὶ ὑψηλοὶ ἐπ’ αὐτούς. <span style="color:#b00e23">(8)</span>
  καὶ περισσεία γῆς ἐν παντί ἐστι, βασιλεὺς τοῦ ἀγροῦ εἰργασµένου. <span style=
  "color:#b00e23">(9)</span> Ἀγαπῶν ἀργύριον οὐ πλησθήσεται ἀργυρίου· καὶ τίς
  ἠγάπησεν ἐν πλήθει αὐτῶν γένηµα; καί γε τοῦτο µαταιότης. <span style=
  "color:#b00e23">(10)</span> ἐν πλήθει τῆς ἀγαθωσύνης ἐπληθύνθησαν ἔσθοντες
  αὐτήν· καὶ τί ἀνδρεία τῷ παρ’ αὐτῆς ὅτι ἀλλ’ ἢ τοῦ ὁρᾶν ὀφθαλµοῖς αὐτοῦ;
  <span style="color:#b00e23">(11)</span> γλυκὺς ὕπνος τοῦ δούλου, εἰ ὀλίγον
  καὶ εἰ πολὺ φάγεται· καὶ τῷ ἐµπλησθέντι τοῦ πλουτῆσαι οὐκ ἔστιν ἀφίων αὐτὸν
  τοῦ ὑπνῶσαι. <span style="color:#b00e23">(12)</span> ἔστιν ἀρρωστία, ἣν εἶδον
  ὑπὸ τὸν ἥλιον, πλοῦτον φυλασσόµενον τῷ παρ’ αὐτοῦ εἰς κακίαν αὐτοῦ,
  <span style="color:#b00e23">(13)</span> καὶ ἀπολεῖται ὁ πλοῦτος ἐκεῖνος ἐν
  περισπασµῷ πονηρῷ, καὶ ἐγέννησεν υἱόν, καὶ οὐκ ἔστιν ἐν χειρὶ αὐτοῦ οὐδέν.
  <span style="color:#b00e23">(14)</span> καθὼς ἐξῆλθεν ἀπὸ γαστρὸς µητρὸς
  αὐτοῦ γυµνός, ἐπιστρέψει τοῦ πορευθῆναι ὡς ἥκει καὶ οὐδὲν οὐ λήµψεται ἐν
  µόχθῳ αὐτοῦ, ἵνα πορευθῇ ἐν χειρὶ αὐτοῦ. <span style=
  "color:#b00e23">(15)</span> καί γε τοῦτο πονηρὰ ἀρρωστία· ὥσπερ γὰρ
  παρεγένετο, οὕτως καὶ ἀπελεύσεται, καὶ τίς περισσεία αὐτῷ, ᾗ µοχθεῖ εἰς
  ἄνεµον; <span style="color:#b00e23">(16)</span> καί γε πᾶσαι αἱ ἡµέραι αὐτοῦ
  ἐν σκότει καὶ πένθει καὶ θυµῷ πολλῷ καὶ ἀρρωστίᾳ καὶ χόλῳ. <span style=
  "color:#b00e23">(17)</span> Ἰδοὺ ὃ εἶδον ἐγὼ ἀγαθόν, ὅ ἐστιν καλόν, τοῦ
  φαγεῖν καὶ τοῦ πιεῖν καὶ τοῦ ἰδεῖν ἀγαθωσύνην ἐν παντὶ µόχθῳ αὐτοῦ, ᾧ ἐὰν
  µοχθῇ ὑπὸ τὸν ἥλιον ἀριθµὸν ἡµερῶν ζωῆς αὐτοῦ, ὧν ἔδωκεν αὐτῷ ὁ θεός· ὅτι
  αὐτὸ µερὶς αὐτοῦ. <span style="color:#b00e23">(18)</span> καί γε πᾶς ὁ
  ἄνθρωπος, ᾧ ἔδωκεν αὐτῷ ὁ θεὸς πλοῦτον καὶ ὑπάρχοντα καὶ ἐξουσίασεν αὐτὸν τοῦ
  φαγεῖν ἀπ’ αὐτοῦ καὶ τοῦ λαβεῖν τὸ µέρος αὐτοῦ καὶ τοῦ εὐφρανθῆναι ἐν µόχθῳ
  αὐτοῦ, τοῦτο δόµα θεοῦ ἐστιν. <span style="color:#b00e23">(19)</span> ὅτι οὐ
  πολλὰ µνησθήσεται τὰς ἡµέρας τῆς ζωῆς αὐτοῦ· ὅτι ὁ θεὸς περισπᾷ αὐτὸν ἐν
  εὐφροσύνῃ καρδίας αὐτοῦ.</p>

  <h3 id="ecclesiastes6">6</h3>

  <p><span style="color:#b00e23">(1)</span> Ἔστιν πονηρία, ἣν εἶδον ὑπὸ τὸν
  ἥλιον, καὶ πολλή ἐστιν ἐπὶ τὸν ἄνθρωπον· <span style=
  "color:#b00e23">(2)</span> ἀνήρ, ᾧ δώσει αὐτῷ ὁ θεὸς πλοῦτον καὶ ὑπάρχοντα
  καὶ δόξαν, καὶ οὐκ ἔστιν ὑστερῶν τῇ ψυχῇ αὐτοῦ ἀπὸ πάντων, ὧν ἐπιθυµήσει, καὶ
  οὐκ ἐξουσιάσει αὐτῷ ὁ θεὸς τοῦ φαγεῖν ἀπ’ αὐτοῦ, ὅτι ἀνὴρ ξένος φάγεται
  αὐτόν· τοῦτο µαταιότης καὶ ἀρρωστία πονηρά ἐστιν. <span style=
  "color:#b00e23">(3)</span> ἐὰν γεννήσῃ ἀνὴρ ἑκατὸν καὶ ἔτη πολλὰ ζήσεται, καὶ
  πλῆθος ὅ τι ἔσονται ἡµέραι ἐτῶν αὐτοῦ, καὶ ψυχὴ αὐτοῦ οὐκ ἐµπλησθήσεται ἀπὸ
  τῆς ἀγαθωσύνης, καί γε ταφὴ οὐκ ἐγένετο αὐτῷ, εἶπα Ἀγαθὸν ὑπὲρ αὐτὸν τὸ
  ἔκτρωµα, <span style="color:#b00e23">(4)</span> ὅτι ἐν µαταιότητι ἦλθεν καὶ
  ἐν σκότει πορεύεται, καὶ ἐν σκότει ὄνοµα αὐτοῦ καλυφθήσεται, <span style=
  "color:#b00e23">(5)</span> καί γε ἥλιον οὐκ εἶδεν καὶ οὐκ ἔγνω, ἀνάπαυσις
  τούτῳ ὑπὲρ τοῦτον. <span style="color:#b00e23">(6)</span> καὶ εἰ ἔζησεν
  χιλίων ἐτῶν καθόδους καὶ ἀγαθωσύνην οὐκ εἶδεν, µὴ οὐκ εἰς τόπον ἕνα τὰ πάντα
  πορεύεται; <span style="color:#b00e23">(7)</span> Πᾶς µόχθος τοῦ ἀνθρώπου εἰς
  στόµα αὐτοῦ, καί γε ἡ ψυχὴ οὐ πληρωθήσεται. <span style=
  "color:#b00e23">(8)</span> ὅτι τίς περισσεία τῷ σοφῷ ὑπὲρ τὸν ἄφρονα; διότι ὁ
  πένης οἶδεν πορευθῆναι κατέναντι τῆς ζωῆς. <span style=
  "color:#b00e23">(9)</span> ἀγαθὸν ὅραµα ὀφθαλµῶν ὑπὲρ πορευόµενον ψυχῇ. καί
  γε τοῦτο µαταιότης καὶ προαίρεσις πνεύµατος. <span style=
  "color:#b00e23">(10)</span> Εἴ τι ἐγένετο, ἤδη κέκληται ὄνοµα αὐτοῦ, καὶ
  ἐγνώσθη ὅ ἐστιν ἄνθρωπος, καὶ οὐ δυνήσεται τοῦ κριθῆναι µετὰ τοῦ ἰσχυροῦ ὑπὲρ
  αὐτόν· <span style="color:#b00e23">(11)</span> ὅτι εἰσὶν λόγοι πολλοὶ
  πληθύνοντες µαταιότητα. τί περισσὸν τῷ ἀνθρώπῳ;</p>

  <h3 id="ecclesiastes7">7</h3>

  <p><span style="color:#b00e23">(6:12)</span> ὅτι τίς οἶδεν τί ἀγαθὸν τῷ
  ἀνθρώπῳ ἐν τῇ ζωῇ ἀριθµὸν ἡµερῶν ζωῆς µαταιότητος αὐτοῦ; καὶ ἐποίησεν αὐτὰς
  ἐν σκιᾷ· ὅτι τίς ἀπαíελεῖ τῷ ἀνθρώπῳ τί ἔσται ὀπίσω αὐτοῦ ὑπὸ τὸν ἥλιον;
  <span style="color:#b00e23">(1)</span> Ἀγαθὸν ὄνοµα ὑπὲρ ἔλαιον ἀγαθὸν καὶ
  ἡµέρα τοῦ θανάτου ὑπὲρ ἡµέραν γενέσεως αὐτοῦ. <span style=
  "color:#b00e23">(2)</span> ἀγαθὸν πορευθῆναι εἰς οἶκον πένθους ἢ ὅτι
  πορευθῆναι εἰς οἶκον πότου, καθότι τοῦτο τέλος παντὸς τοῦ ἀνθρώπου, καὶ ὁ ζῶν
  δώσει εἰς καρδίαν αὐτοῦ. <span style="color:#b00e23">(3)</span> ἀγαθὸν θυµὸς
  ὑπὲρ γέλωτα, ὅτι ἐν κακίᾳ προσώπου ἀγαθυνθήσεται καρδία. <span style=
  "color:#b00e23">(4)</span> καρδία σοφῶν ἐν οἴκῳ πένθους, καὶ καρδία ἀφρόνων
  ἐν οἴκῳ εὐφροσύνης. <span style="color:#b00e23">(5)</span> ἀγαθὸν τὸ ἀκοῦσαι
  ἐπιτίµησιν σοφοῦ ὑπὲρ ἄνδρα ἀκούοντα ᾆσµα ἀφρόνων· <span style=
  "color:#b00e23">(6)</span> ὅτι ὡς φωνὴ τῶν ἀκανθῶν ὑπὸ τὸν λέβητα, οὕτως
  γέλως τῶν ἀφρόνων· καί γε τοῦτο µαταιότης. <span style=
  "color:#b00e23">(7)</span> ὅτι ἡ συκοφαντία περιφέρει σοφὸν καὶ ἀπόλλυσι τὴν
  καρδίαν εὐτονίας αὐτοῦ. <span style="color:#b00e23">(8)</span> ἀγαθὴ ἐσχάτη
  λόγων ὑπὲρ ἀρχὴν αὐτοῦ, ἀγαθὸν µακρόθυµος ὑπὲρ ὑψηλὸν πνεύµατι. <span style=
  "color:#b00e23">(9)</span> µὴ σπεύσῃς ἐν πνεύµατί σου τοῦ θυµοῦσθαι, ὅτι
  θυµὸς ἐν κόλπῳ ἀφρόνων ἀναπαύσεται. <span style="color:#b00e23">(10)</span>
  µὴ εἴπῃς Τί ἐγένετο ὅτι αἱ ἡµέραι αἱ πρότεραι ἦσαν ἀγαθαὶ ὑπὲρ ταύτας; ὅτι
  οὐκ ἐν σοφίᾳ ἐπηρώτησας περὶ τούτου. <span style="color:#b00e23">(11)</span>
  ἀγαθὴ σοφία µετὰ κληροδοσίας καὶ περισσεία τοῖς θεωροῦσιν τὸν ἥλιον·
  <span style="color:#b00e23">(12)</span> ὅτι ἐν σκιᾷ αὐτῆς ἡ σοφία ὡς σκιὰ τοῦ
  ἀργυρίου, καὶ περισσεία γνώσεως τῆς σοφίας ζωοποιήσει τὸν παρ’ αὐτῆς.
  <span style="color:#b00e23">(13)</span> ἰδὲ τὰ ποιήµατα τοῦ θεοῦ· ὅτι τίς
  δυνήσεται τοῦ κοσµῆσαι ὃν ἂν ὁ θεὸς διαστρέψῃ αὐτόν; <span style=
  "color:#b00e23">(14)</span> ἐν ἡµέρᾳ ἀγαθωσύνης ζῆθι ἐν ἀγαθῷ καὶ ἐν ἡµέρᾳ
  κακίας ἰδέ· καί γε σὺν τοῦτο σύµφωνον τούτῳ ἐποίησεν ὁ θεὸς περὶ λαλιᾶς, ἵνα
  µὴ εὕρῃ ὁ ἄνθρωπος ὀπίσω αὐτοῦ µηδέν. <span style="color:#b00e23">(15)</span>
  Σὺν τὰ πάντα εἶδον ἐν ἡµέραις µαταιότητός µου· ἔστιν δίκαιος ἀπολλύµενος ἐν
  δικαίῳ αὐτοῦ, καὶ ἔστιν ἀσεβὴς µένων ἐν κακίᾳ αὐτοῦ. <span style=
  "color:#b00e23">(16)</span> µὴ γίνου δίκαιος πολὺ καὶ µὴ σοφίζου περισσά,
  µήποτε ἐκπλαγῇς. <span style="color:#b00e23">(17)</span> µὴ ἀσεβήσῃς πολὺ καὶ
  µὴ γίνου σκληρός, ἵνα µὴ ἀποθάνῃς ἐν οὐ καιρῷ σου. <span style=
  "color:#b00e23">(18)</span> ἀγαθὸν τὸ ἀντέχεσθαί σε ἐν τούτῳ, καί γε ἀπὸ
  τούτου µὴ ἀνῇς τὴν χεῖρά σου, ὅτι φοβούµενος τὸν θεὸν ἐξελεύσεται τὰ πάντα.
  <span style="color:#b00e23">(19)</span> Ἡ σοφία βοηθήσει τῷ σοφῷ ὑπὲρ δέκα
  ἐξουσιάζοντας τοὺς ὄντας ἐν τῇ πόλει· <span style="color:#b00e23">(20)</span>
  ὅτι ἄνθρωπος οὐκ ἔστιν δίκαιος ἐν τῇ γῇ, ὃς ποιήσει ἀγαθὸν καὶ οὐχ
  ἁµαρτήσεται. <span style="color:#b00e23">(21)</span> καί γε εἰς πάντας τοὺς
  λόγους, οὓς λαλήσουσιν, µὴ θῇς καρδίαν σου, ὅπως µὴ ἀκούσῃς τοῦ δούλου σου
  καταρωµένου σε, <span style="color:#b00e23">(22)</span> ὅτι πλειστάκις
  πονηρεύσεταί σε καὶ καθόδους πολλὰς κακώσει καρδίαν σου, ὅπως καί γε σὺ
  κατηράσω ἑτέρους. <span style="color:#b00e23">(23)</span> Πάντα ταῦτα
  ἐπείρασα ἐν τῇ σοφίᾳ· εἶπα Σοφισθήσοµαι, <span style=
  "color:#b00e23">(24)</span> καὶ αὐτὴ ἐµακρύνθη ἀπ’ ἐµοῦ µακρὰν ὑπὲρ ὃ ἦν, καὶ
  βαθὺ βάθος, τίς εὑρήσει αὐτό; <span style="color:#b00e23">(25)</span>
  ἐκύκλωσα ἐγώ, καὶ ἡ καρδία µου τοῦ γνῶναι καὶ τοῦ κατασκέψασθαι καὶ ζητῆσαι
  σοφίαν καὶ ψῆφον καὶ τοῦ γνῶναι ἀσεβοῦς ἀφροσύνην καὶ σκληρίαν καὶ περιφοράν.
  <span style="color:#b00e23">(26)</span> καὶ εὑρίσκω ἐγὼ πικρότερον ὑπὲρ
  θάνατον, σὺν τὴν γυναῖκα, ἥτις ἐστὶν θηρεύµατα καὶ σαγῆναι καρδία αὐτῆς,
  δεσµοὶ χεῖρες αὐτῆς· ἀγαθὸς πρὸ προσώπου τοῦ θεοῦ ἐξαιρεθήσεται ἀπ’ αὐτῆς,
  καὶ ἁµαρτάνων συλληµφθήσεται ἐν αὐτῇ. <span style="color:#b00e23">(27)</span>
  ἰδὲ τοῦτο εὗρον, εἶπεν ὁ Ἐκκλησιαστής, µία τῇ µιᾷ τοῦ εὑρεῖν λογισµόν,
  <span style="color:#b00e23">(28)</span> ὃν ἔτι ἐζήτησεν ἡ ψυχή µου καὶ οὐχ
  εὗρον· ἄνθρωπον ἕνα ἀπὸ χιλίων εὗρον καὶ γυναῖκα ἐν πᾶσι τούτοις οὐχ εὗρον.
  <span style="color:#b00e23">(29)</span> πλὴν ἰδὲ τοῦτο εὗρον, ὃ ἐποίησεν ὁ
  θεὸς σὺν τὸν ἄνθρωπον εὐθῆ, καὶ αὐτοὶ ἐζήτησαν λογισµοὺς πολλούς.
  <span style="color:#b00e23">(8:1)</span> Τίς οἶδεν σοφούς; καὶ τίς οἶδεν
  λύσιν ῥήµατος;</p>

  <h3 id="ecclesiastes8">8</h3>

  <p>σοφία ἀνθρώπου φωτιεῖ πρόσωπον αὐτοῦ, καὶ ἀναιδὴς προσώπῳ αὐτοῦ
  µισηθήσεται. <span style="color:#b00e23">(2)</span> στόµα βασιλέως φύλαξον
  καὶ περὶ λόγου ὅρκου θεοῦ µὴ σπουδάσῃς· <span style=
  "color:#b00e23">(3)</span> ἀπὸ προσώπου αὐτοῦ πορεύσῃ, µὴ στῇς ἐν λόγῳ
  πονηρῷ· ὅτι πᾶν, ὃ ἐὰν θελήσῃ, ποιήσει, <span style=
  "color:#b00e23">(4)</span> καθὼς λαλεῖ βασιλεὺς ἐξουσιάζων, καὶ τίς ἐρεῖ αὐτῷ
  Τί ποιήσεις; <span style="color:#b00e23">(5)</span> ὁ φυλάσσων ἐντολὴν οὐ
  γνώσεται ῥῆµα πονηρόν, καὶ καιρὸν κρίσεως γινώσκει καρδία σοφοῦ· <span style=
  "color:#b00e23">(6)</span> ὅτι παντὶ πράγµατι ἔστιν καιρὸς καὶ κρίσις, ὅτι
  γνῶσις τοῦ ἀνθρώπου πολλὴ ἐπ’ αὐτόν· <span style="color:#b00e23">(7)</span>
  ὅτι οὐκ ἔστιν γινώσκων τί τὸ ἐσόµενον, ὅτι καθὼς ἔσται τίς ἀναíελεῖ αὐτῷ;
  <span style="color:#b00e23">(8)</span> οὐκ ἔστιν ἄνθρωπος ἐξουσιάζων ἐν
  πνεύµατι τοῦ κωλῦσαι σὺν τὸ πνεῦµα· καὶ οὐκ ἔστιν ἐξουσία ἐν ἡµέρᾳ τοῦ
  θανάτου, καὶ οὐκ ἔστιν ἀποστολὴ ἐν τῷ πολέµῳ, καὶ οὐ διασώσει ἀσέβεια τὸν παρ’
   αὐτῆς. <span style="color:#b00e23">(9)</span> καὶ σὺν πᾶν τοῦτο εἶδον καὶ
  ἔδωκα τὴν καρδίαν µου εἰς πᾶν ποίηµα, ὃ πεποίηται ὑπὸ τὸν ἥλιον, τὰ ὅσα
  ἐξουσιάσατο ὁ ἄνθρωπος ἐν ἀνθρώπῳ τοῦ κακῶσαι αὐτόν· <span style=
  "color:#b00e23">(10)</span> καὶ τότε εἶδον ἀσεβεῖς εἰς τάφους εἰσαχθέντας,
  καὶ ἐκ τόπου ἁγίου ἐπορεύθησαν καὶ ἐπῃνέθησαν ἐν τῇ πόλει, ὅτι οὕτως
  ἐποίησαν. καί γε τοῦτο µαταιότης. <span style="color:#b00e23">(11)</span> ὅτι
  οὐκ ἔστιν γινοµένη ἀντίρρησις ἀπὸ τῶν ποιούντων τὸ πονηρὸν ταχύ· διὰ τοῦτο
  ἐπληροφορήθη καρδία υἱῶν τοῦ ἀνθρώπου ἐν αὐτοῖς τοῦ ποιῆσαι τὸ πονηρόν.
  <span style="color:#b00e23">(12)</span> ὃς ἥµαρτεν, ἐποίησεν τὸ πονηρὸν ἀπὸ
  τότε καὶ ἀπὸ µακρότητος αὐτῷ· ὅτι καί γε γινώσκω ἐγὼ ὅτι ἔσται ἀγαθὸν τοῖς
  φοβουµένοις τὸν θεόν, ὅπως φοβῶνται ἀπὸ προσώπου αὐτοῦ· <span style=
  "color:#b00e23">(13)</span> καὶ ἀγαθὸν οὐκ ἔσται τῷ ἀσεβεῖ, καὶ οὐ µακρυνεῖ
  ἡµέρας ἐν σκιᾷ ὃς οὐκ ἔστιν φοβούµενος ἀπὸ προσώπου τοῦ θεοῦ. <span style=
  "color:#b00e23">(14)</span> ἔστιν µαταιότης, ἣ πεποίηται ἐπὶ τῆς γῆς, ὅτι
  εἰσὶ δίκαιοι ὅτι φθάνει πρὸς αὐτοὺς ὡς ποίηµα τῶν ἀσεβῶν, καὶ εἰσὶν ἀσεβεῖς
  ὅτι φθάνει πρὸς αὐτοὺς ὡς ποίηµα τῶν δικαίων· εἶπα ὅτι καί γε τοῦτο
  µαταιότης. <span style="color:#b00e23">(15)</span> καὶ ἐπῄνεσα ἐγὼ σὺν τὴν
  εὐφροσύνην, ὅτι οὐκ ἔστιν ἀγαθὸν τῷ ἀνθρώπῳ ὑπὸ τὸν ἥλιον ὅτι εἰ µὴ τοῦ
  φαγεῖν καὶ τοῦ πιεῖν καὶ τοῦ εὐφρανθῆναι, καὶ αὐτὸ συµπροσέσται αὐτῷ ἐν µόχθῳ
  αὐτοῦ ἡµέρας ζωῆς αὐτοῦ, ὅσας ἔδωκεν αὐτῷ ὁ θεὸς ὑπὸ τὸν ἥλιον. <span style=
  "color:#b00e23">(16)</span> Ἐν οἷς ἔδωκα τὴν καρδίαν µου τοῦ γνῶναι σοφίαν
  καὶ τοῦ ἰδεῖν τὸν περισπασµὸν τὸν πεποιηµένον ἐπὶ τῆς γῆς, ὅτι καί γε ἐν
  ἡµέρᾳ καὶ ἐν νυκτὶ ὕπνον ἐν ὀφθαλµοῖς αὐτοῦ οὐκ ἔστιν βλέπων, <span style=
  "color:#b00e23">(17)</span> καὶ εἶδον σὺν πάντα τὰ ποιήµατα τοῦ θεοῦ, ὅτι οὐ
  δυνήσεται ἄνθρωπος τοῦ εὑρεῖν σὺν τὸ ποίηµα τὸ πεποιηµένον ὑπὸ τὸν ἥλιον· ὅσα
  ἂν µοχθήσῃ ὁ ἄνθρωπος τοῦ ζητῆσαι, καὶ οὐχ εὑρήσει· καί γε ὅσα ἂν εἴπῃ ὁ
  σοφὸς τοῦ γνῶναι, οὐ δυνήσεται τοῦ εὑρεῖν.</p>

  <h3 id="ecclesiastes9">9</h3>

  <p><span style="color:#b00e23">(1)</span> Ὅτι σὺν πᾶν τοῦτο ἔδωκα εἰς καρδίαν
  µου, καὶ καρδία µου σὺν πᾶν εἶδεν τοῦτο, ὡς οἱ δίκαιοι καὶ οἱ σοφοὶ καὶ
  ἐργασίαι αὐτῶν ἐν χειρὶ τοῦ θεοῦ, καί γε ἀγάπην καί γε µῖσος οὐκ ἔστιν εἰδὼς
  ὁ ἄνθρωπος· τὰ πάντα πρὸ προσώπου αὐτῶν, <span style=
  "color:#b00e23">(2)</span> µαταιότης ἐν τοῖς πᾶσιν. συνάντηµα ἓν τῷ δικαίῳ
  καὶ τῷ ἀσεβεῖ, τῷ ἀγαθῷ καὶ τῷ κακῷ καὶ τῷ καθαρῷ καὶ τῷ ἀκαθάρτῳ καὶ τῷ
  θυσιάζοντι καὶ τῷ µὴ θυσιάζοντι· ὡς ὁ ἀγαθός, ὧς ὁ ἁµαρτάνων· ὧς ὁ ὀµνύων,
  καθὼς ὁ τὸν ὅρκον φοβούµενος. <span style="color:#b00e23">(3)</span> τοῦτο
  πονηρὸν ἐν παντὶ πεποιηµένῳ ὑπὸ τὸν ἥλιον, ὅτι συνάντηµα ἓν τοῖς πᾶσιν· καί
  γε καρδία υἱῶν τοῦ ἀνθρώπου ἐπληρώθη πονηροῦ, καὶ περιφέρεια ἐν καρδίᾳ αὐτῶν
  ἐν ζωῇ αὐτῶν, καὶ ὀπίσω αὐτῶν πρὸς τοὺς νεκρούς. <span style=
  "color:#b00e23">(4)</span> ὅτι τίς ὃς κοινωνεῖ πρὸς πάντας τοὺς ζῶντας; ἔστιν
  ἐλπίς, ὅτι ὁ κύων ὁ ζῶν, αὐτὸς ἀγαθὸς ὑπὲρ τὸν λέοντα τὸν νεκρόν.
  <span style="color:#b00e23">(5)</span> ὅτι οἱ ζῶντες γνώσονται ὅτι
  ἀποθανοῦνται, καὶ οἱ νεκροὶ οὔκ εἰσιν γινώσκοντες οὐδέν· καὶ οὐκ ἔστιν αὐτοῖς
  ἔτι µισθός, ὅτι ἐπελήσθη ἡ µνήµη αὐτῶν· <span style=
  "color:#b00e23">(6)</span> καί γε ἀγάπη αὐτῶν καί γε µῖσος αὐτῶν καί γε ζῆλος
  αὐτῶν ἤδη ἀπώλετο, καὶ µερὶς οὐκ ἔστιν αὐτοῖς ἔτι εἰς αἰῶνα ἐν παντὶ τῷ
  πεποιηµένῳ ὑπὸ τὸν ἥλιον. <span style="color:#b00e23">(7)</span> Δεῦρο φάγε
  ἐν εὐφροσύνῃ ἄρτον σου καὶ πίε ἐν καρδίᾳ ἀγαθῇ οἶνόν σου, ὅτι ἤδη εὐδόκησεν ὁ
  θεὸς τὰ ποιήµατά σου. <span style="color:#b00e23">(8)</span> ἐν παντὶ καιρῷ
  ἔστωσαν ἱµάτιά σου λευκά, καὶ ἔλαιον ἐπὶ κεφαλήν σου µὴ ὑστερησάτω.
  <span style="color:#b00e23">(9)</span> ἰδὲ ζωὴν µετὰ γυναικός, ἧς ἠγάπησας,
  πάσας ἡµέρας ζωῆς µαταιότητός σου τὰς δοθείσας σοι ὑπὸ τὸν ἥλιον, πάσας
  ἡµέρας µαταιότητός σου, ὅτι αὐτὸ µερίς σου ἐν τῇ ζωῇ σου καὶ ἐν τῷ µόχθῳ σου,
  ᾧ σὺ µοχθεῖς ὑπὸ τὸν ἥλιον. <span style="color:#b00e23">(10)</span> πάντα,
  ὅσα ἂν εὕρῃ ἡ χείρ σου τοῦ ποιῆσαι, ὡς ἡ δύναµίς σου ποίησον, ὅτι οὐκ ἔστιν
  ποίηµα καὶ λογισµὸς καὶ γνῶσις καὶ σοφία ἐν ᾅδῃ, ὅπου σὺ πορεύῃ ἐκεῖ.
  <span style="color:#b00e23">(11)</span> Ἐπέστρεψα καὶ εἶδον ὑπὸ τὸν ἥλιον ὅτι
  οὐ τοῖς κούφοις ὁ δρόµος καὶ οὐ τοῖς δυνατοῖς ὁ πόλεµος καί γε οὐ τοῖς σοφοῖς
  ἄρτος καί γε οὐ τοῖς συνετοῖς πλοῦτος καί γε οὐ τοῖς γινώσκουσιν χάρις, ὅτι
  καιρὸς καὶ ἀπάντηµα συναντήσεται τοῖς πᾶσιν αὐτοῖς. <span style=
  "color:#b00e23">(12)</span> ὅτι καί γε οὐκ ἔγνω ὁ ἄνθρωπος τὸν καιρὸν αὐτοῦ·
  ὡς οἱ ἰχθύες οἱ θηρευόµενοι ἐν ἀµφιβλήστρῳ κακῷ καὶ ὡς ὄρνεα τὰ θηρευόµενα ἐν
  παγίδι, ὡς αὐτὰ παγιδεύονται οἱ υἱοὶ τοῦ ἀνθρώπου εἰς καιρὸν πονηρόν, ὅταν
  ἐπιπέσῃ ἐπ’ αὐτοὺς ἄφνω. <span style="color:#b00e23">(13)</span> Καί γε τοῦτο
  εἶδον σοφίαν ὑπὸ τὸν ἥλιον, καὶ µεγάλη ἐστὶν πρός µε· <span style=
  "color:#b00e23">(14)</span> πόλις µικρὰ καὶ ἄνδρες ἐν αὐτῇ ὀλίγοι, καὶ ἔλθῃ
  ἐπ’ αὐτὴν βασιλεὺς µέγας καὶ κυκλώσῃ αὐτὴν καὶ οἰκοδοµήσῃ ἐπ’ αὐτὴν χάρακας
  µεγάλους· <span style="color:#b00e23">(15)</span> καὶ εὕρῃ ἐν αὐτῇ ἄνδρα
  πένητα σοφόν, καὶ διασώσει αὐτὸς τὴν πόλιν ἐν τῇ σοφίᾳ αὐτοῦ· καὶ ἄνθρωπος
  οὐκ ἐµνήσθη σὺν τοῦ ἀνδρὸς τοῦ πένητος ἐκείνου. <span style=
  "color:#b00e23">(16)</span> καὶ εἶπα ἐγώ Ἀγαθὴ σοφία ὑπὲρ δύναµιν· καὶ σοφία
  τοῦ πένητος ἐξουδενωµένη, καὶ λόγοι αὐτοῦ οὔκ εἰσιν ἀκουόµενοι. <span style=
  "color:#b00e23">(17)</span> λόγοι σοφῶν ἐν ἀναπαύσει ἀκούονται ὑπὲρ κραυγὴν
  ἐξουσιαζόντων ἐν ἀφροσύναις. <span style="color:#b00e23">(18)</span> ἀγαθὴ
  σοφία ὑπὲρ σκεύη πολέµου, καὶ ἁµαρτάνων εἷς ἀπολέσει ἀγαθωσύνην πολλήν.</p>

  <h3 id="ecclesiastes10">10</h3>

  <p><span style="color:#b00e23">(1)</span> Μυῖαι θανατοῦσαι σαπριοῦσιν
  σκευασίαν ἐλαίου ἡδύσµατος· τίµιον ὀλίγον σοφίας ὑπὲρ δόξαν ἀφροσύνης
  µεγάλης. <span style="color:#b00e23">(2)</span> καρδία σοφοῦ εἰς δεξιὸν
  αὐτοῦ, καὶ καρδία ἄφρονος εἰς ἀριστερὸν αὐτοῦ· <span style=
  "color:#b00e23">(3)</span> καί γε ἐν ὁδῷ ὅταν ἄφρων πορεύηται, καρδία αὐτοῦ
  ὑστερήσει, καὶ ἃ λογιεῖται πάντα ἀφροσύνη ἐστίν. <span style=
  "color:#b00e23">(4)</span> ἐὰν πνεῦµα τοῦ ἐξουσιάζοντος ἀναβῇ ἐπὶ σέ, τόπον
  σου µὴ ἀφῇς, ὅτι ἴαµα καταπαύσει ἁµαρτίας µεγάλας. <span style=
  "color:#b00e23">(5)</span> ἔστιν πονηρία, ἣν εἶδον ὑπὸ τὸν ἥλιον, ὡς
  ἀκούσιον, ὃ ἐξῆλθεν ἀπὸ προσώπου τοῦ ἐξουσιάζοντος· <span style=
  "color:#b00e23">(6)</span> ἐδόθη ὁ ἄφρων ἐν ὕψεσι µεγάλοις, καὶ πλούσιοι ἐν
  ταπεινῷ καθήσονται· <span style="color:#b00e23">(7)</span> εἶδον δούλους ἐφ’
  ἵππους καὶ ἄρχοντας πορευοµένους ὡς δούλους ἐπὶ τῆς γῆς. <span style=
  "color:#b00e23">(8)</span> ὁ ὀρύσσων βόθρον ἐν αὐτῷ ἐµπεσεῖται, καὶ
  καθαιροῦντα φραγµόν, δήξεται αὐτὸν ὄφις· <span style=
  "color:#b00e23">(9)</span> ἐξαίρων λίθους διαπονηθήσεται ἐν αὐτοῖς, σχίζων
  ξύλα κινδυνεύσει ἐν αὐτοῖς. <span style="color:#b00e23">(10)</span> ἐὰν
  ἐκπέσῃ τὸ σιδήριον, καὶ αὐτὸς πρόσωπον ἐτάραξεν, καὶ δυνάµεις δυναµώσει, καὶ
  περισσεία τοῦ ἀνδρείου σοφία. <span style="color:#b00e23">(11)</span> ἐὰν
  δάκῃ ὁ ὄφις ἐν οὐ ψιθυρισµῷ, καὶ οὐκ ἔστιν περισσεία τῷ ἐπᾴδοντι.
  <span style="color:#b00e23">(12)</span> λόγοι στόµατος σοφοῦ χάρις, καὶ χείλη
  ἄφρονος καταποντιοῦσιν αὐτόν· <span style="color:#b00e23">(13)</span> ἀρχὴ
  λόγων στόµατος αὐτοῦ ἀφροσόνη, καὶ ἐσχάτη στόµατος αὐτοῦ περιφέρεια πονηρά·
  <span style="color:#b00e23">(14)</span> καὶ ὁ ἄφρων πληθύνει λόγους. οὐκ ἔγνω
  ὁ ἄνθρωπος τί τὸ γενόµενον, καὶ τί τὸ ἐσόµενον ὀπίσω αὐτοῦ, τίς ἀναíελεῖ
  αὐτῷ; <span style="color:#b00e23">(15)</span> µόχθος τῶν ἀφρόνων κοπώσει
  αὐτούς, ὃς οὐκ ἔγνω τοῦ πορευθῆναι εἰς πόλιν. <span style=
  "color:#b00e23">(16)</span> οὐαί σοι, πόλις, ἧς ὁ βασιλεύς σου νεώτερος καὶ
  οἱ ἄρχοντές σου ἐν πρωίᾳ ἐσθίουσιν· <span style="color:#b00e23">(17)</span>
  µακαρία σύ, γῆ, ἧς ὁ βασιλεύς σου υἱὸς ἐλευθέρων καὶ οἱ ἄρχοντές σου πρὸς
  καιρὸν φάγονται ἐν δυνάµει καὶ οὐκ αἰσχυνθήσονται. <span style=
  "color:#b00e23">(18)</span> ἐν ὀκνηρίαις ταπεινωθήσεται ἡ δόκωσις, καὶ ἐν
  ἀργίᾳ χειρῶν στάξει ἡ οἰκία. <span style="color:#b00e23">(19)</span> εἰς
  γέλωτα ποιοῦσιν ἄρτον, καὶ οἶνος εὐφραίνει ζῶντας, καὶ τοῦ ἀργυρίου
  ἐπακούσεται σὺν τὰ πάντα. <span style="color:#b00e23">(20)</span> καί γε ἐν
  συνειδήσει σου βασιλέα µὴ καταράσῃ, καὶ ἐν ταµιείοις κοιτώνων σου µὴ καταράσῃ
  πλούσιον· ὅτι πετεινὸν τοῦ οὐρανοῦ ἀποίσει σὺν τὴν φωνήν, καὶ ὁ ἔχων τὰς
  πτέρυγας ἀπαíελεῖ λόγον.</p>

  <h3 id="ecclesiastes11">11</h3>

  <p><span style="color:#b00e23">(1)</span> Ἀπόστειλον τὸν ἄρτον σου ἐπὶ
  πρόσωπον τοῦ ὕδατος, ὅτι ἐν πλήθει τῶν ἡµερῶν εὑρήσεις αὐτόν· <span style=
  "color:#b00e23">(2)</span> δὸς µερίδα τοῖς ἑπτὰ καί γε τοῖς ὀκτώ, ὅτι οὐ
  γινώσκεις τί ἔσται πονηρὸν ἐπὶ τὴν γῆν. <span style=
  "color:#b00e23">(3)</span> ἐὰν πληρωθῶσιν τὰ νέφη ὑετοῦ, ἐπὶ τὴν γῆν
  ἐκχέουσιν· καὶ ἐὰν πέσῃ ξύλον ἐν τῷ νότῳ καὶ ἐὰν ἐν τῷ βορρᾷ, τόπῳ, οὗ
  πεσεῖται τὸ ξύλον, ἐκεῖ ἔσται. <span style="color:#b00e23">(4)</span> τηρῶν
  ἄνεµον οὐ σπερεῖ, καὶ βλέπων ἐν ταῖς νεφέλαις οὐ θερίσει, <span style=
  "color:#b00e23">(5)</span> ἐν οἷς οὐκ ἔστιν γινώσκων τίς ἡ ὁδὸς τοῦ
  πνεύµατος. ὡς ὀστᾶ ἐν γαστρὶ τῆς κυοφορούσης, οὕτως οὐ γνώσῃ τὰ ποιήµατα τοῦ
  θεοῦ, ὅσα ποιήσει σὺν τὰ πάντα. <span style="color:#b00e23">(6)</span> ἐν
  πρωίᾳ σπεῖρον τὸ σπέρµα σου, καὶ εἰς ἑσπέραν µὴ ἀφέτω ἡ χείρ σου, ὅτι οὐ
  γινώσκεις ποῖον στοιχήσει, ἢ τοῦτο ἢ τοῦτο, καὶ ἐὰν τὰ δύο ἐπὶ τὸ αὐτὸ ἀγαθά.
  <span style="color:#b00e23">(7)</span> καὶ γλυκὺ τὸ φῶς καὶ ἀγαθὸν τοῖς
  ὀφθαλµοῖς τοῦ βλέπειν σὺν τὸν ἥλιον· <span style="color:#b00e23">(8)</span>
  ὅτι καὶ ἐὰν ἔτη πολλὰ ζήσεται ὁ ἄνθρωπος, ἐν πᾶσιν αὐτοῖς εὐφρανθήσεται καὶ
  µνησθήσεται τὰς ἡµέρας τοῦ σκότους, ὅτι πολλαὶ ἔσονται· πᾶν τὸ ἐρχόµενον
  µαταιότης. <span style="color:#b00e23">(9)</span> Εὐφραίνου, νεανίσκε, ἐν
  νεότητί σου, καὶ ἀγαθυνάτω σε ἡ καρδία σου ἐν ἡµέραις νεότητός σου, καὶ
  περιπάτει ἐν ὁδοῖς καρδίας σου καὶ ἐν ὁράσει ὀφθαλµῶν σου καὶ γνῶθι ὅτι ἐπὶ
  πᾶσι τούτοις ἄξει σε ὁ θεὸς ἐν κρίσει. <span style=
  "color:#b00e23">(10)</span> καὶ ἀπόστησον θυµὸν ἀπὸ καρδίας σου καὶ παράγαγε
  πονηρίαν ἀπὸ σαρκός σου, ὅτι ἡ νεότης καὶ ἡ ἄνοια µαταιότης.</p>

  <h3 id="ecclesiastes12">12</h3>

  <p><span style="color:#b00e23">(1)</span> καὶ µνήσθητι τοῦ κτίσαντός σε ἐν
  ἡµέραις νεότητός σου, ἕως ὅτου µὴ ἔλθωσιν ἡµέραι τῆς κακίας καὶ φθάσωσιν ἔτη,
  ἐν οἷς ἐρεῖς Οὐκ ἔστιν µοι ἐν αὐτοῖς θέληµα· <span style=
  "color:#b00e23">(2)</span> ἕως οὗ µὴ σκοτισθῇ ὁ ἥλιος καὶ τὸ φῶς καὶ ἡ σελήνη
  καὶ οἱ ἀστέρες, καὶ ἐπιστρέψωσιν τὰ νέφη ὀπίσω τοῦ ὑετοῦ· <span style=
  "color:#b00e23">(3)</span> ἐν ἡµέρᾳ, ᾗ ἐὰν σαλευθῶσιν φύλακες τῆς οἰκίας καὶ
  διαστραφῶσιν ἄνδρες τῆς δυνάµεως, καὶ ἤργησαν αἱ ἀλήθουσαι, ὅτι ὠλιγώθησαν,
  καὶ σκοτάσουσιν αἱ βλέπουσαι ἐν ταῖς ὀπαῖς· <span style=
  "color:#b00e23">(4)</span> καὶ κλείσουσιν θύρας ἐν ἀγορᾷ ἐν ἀσθενείᾳ φωνῆς
  τῆς ἀληθούσης, καὶ ἀναστήσεται εἰς φωνὴν τοῦ στρουθίου, καὶ ταπεινωθήσονται
  πᾶσαι αἱ θυγατέρες τοῦ ᾄσµατος· <span style="color:#b00e23">(5)</span> καί γε
  ἀπὸ ὕψους ὄψονται, καὶ θάµβοι ἐν τῇ ὁδῷ· καὶ ἀνθήσῃ τὸ ἀµύγδαλον, καὶ παχυνθῇ
  ἡ ἀκρίς, καὶ διασκεδασθῇ ἡ κάππαρις, ὅτι ἐπορεύθη ὁ ἄνθρωπος εἰς οἶκον αἰῶνος
  αὐτοῦ, καὶ ἐκύκλωσαν ἐν ἀγορᾷ οἱ κοπτόµενοι· <span style=
  "color:#b00e23">(6)</span> ἕως ὅτου µὴ ἀνατραπῇ σχοινίον τοῦ ἀργυρίου, καὶ
  συνθλιβῇ ἀνθέµιον τοῦ χρυσίου, καὶ συντριβῇ ὑδρία ἐπὶ τὴν πηγήν, καὶ
  συντροχάσῃ ὁ τροχὸς ἐπὶ τὸν λάκκον, <span style="color:#b00e23">(7)</span>
  καὶ ἐπιστρέψῃ ὁ χοῦς ἐπὶ τὴν γῆν, ὡς ἦν, καὶ τὸ πνεῦµα ἐπιστρέψῃ πρὸς τὸν
  θεόν, ὃς ἔδωκεν αὐτό. <span style="color:#b00e23">(8)</span> µαταιότης
  µαταιοτήτων, εἶπεν ὁ Ἐκκλησιαστής, τὰ πάντα µαταιότης. <span style=
  "color:#b00e23">(9)</span> Καὶ περισσὸν ὅτι ἐγένετο Ἐκκλησιαστὴς σοφός, ἔτι
  ἐδίδαξεν γνῶσιν σὺν τὸν λαόν, καὶ οὖς ἐξιχνιάσεται κόσµιον παραβολῶν.
  <span style="color:#b00e23">(10)</span> πολλὰ ἐζήτησεν Ἐκκλησιαστὴς τοῦ
  εὑρεῖν λόγους θελήµατος καὶ γεγραµµένον εὐθύτητος, λόγους ἀληθείας.
  <span style="color:#b00e23">(11)</span> Λόγοι σοφῶν ὡς τὰ βούκεντρα καὶ ὡς
  ἧλοι πεφυτευµένοι, οἳ παρὰ τῶν συναγµάτων ἐδόθησαν ἐκ ποιµένος ἑνὸς καὶ
  περισσὸν ἐξ αὐτῶν. <span style="color:#b00e23">(12)</span> υἱέ µου, φύλαξαι
  ποιῆσαι βιβλία πολλά· οὐκ ἔστιν περασµός, καὶ µελέτη πολλὴ κόπωσις σαρκός.
  <span style="color:#b00e23">(13)</span> Τέλος λόγου τὸ πᾶν ἀκούεται Τὸν θεὸν
  φοβοῦ καὶ τὰς ἐντολὰς αὐτοῦ φύλασσε, ὅτι τοῦτο πᾶς ὁ ἄνθρωπος. <span style=
  "color:#b00e23">(14)</span> ὅτι σὺν πᾶν τὸ ποίηµα ὁ θεὸς ἄξει ἐν κρίσει ἐν
  παντὶ παρεωραµένῳ, ἐὰν ἀγαθὸν καὶ ἐὰν πονηρόν.</p>
</body>
</html>
